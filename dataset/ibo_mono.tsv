input
Ndị uweojii na steeti Edo ejidela ma kpọchie ndị nta abụọ maka ịgba ndị jere akwamozu égbè, ma jirikwa égbè merụsịa ha ahụ kà a ga-asị na ha bụ anụ oriri.
Ihe ọdachi a bụ nke dapụtàrà n'obodo Ama dị na mpaghara okpuru ọchịchị ime obodo 'Esan South-East' nke steeti Edo, ma bụrụkwa nke ndị nta ahụ sitere na ya wee merụọ mmadụ isii àhụ n'ime ndị ahụ gara akwamozu
Dịka ozi a kụpụrụ site n'aka onye na-ahụ maka mmekọrịta ọhaneze na ndị uweojii steeti ahụ, bụ SP Kontongs Bello siri kọwaa, onyeisi ndị uweojii na mpaghara ụlọọrụ uweojii 'Agbede Division' bụ CSP Iredia Ogiata nwètèrè ozi banyere égbè a na-agba n'obodo ahụ.
Ọ gara n'ihu kọwaa na ndị nta ahụ sòrò ndị bu ozu onye ahụ a kwara ụbọchị ahụ wee si n'Ubiaja dị n'okpuru ọchịchị ime obodo 'Esan South-East' wee bàtaruo Ama, bụ ebe ahụ a na-akwa ya bụ ozu.
O kwuru na oge e ruzịrị n'obodo ahụ, na ndị nta ahụ malitere ịgbali egbe elu, bụ nke ha sikwara na ya wee gbabie eriri ọkụ latiriiki n'ebe ahụ.
Ya bụ ọnụ na-ekwuru ndị uweojii gàkwàzịrị n'ihu kwuo na onyeisi ndị uweojii na steeti ahụ, bụ CP Phillip Ogbadu mere ka o doo anya na o nweghị onye ọbụla nwere ikike iyijà maọbụ itinye ndụ mmadụ ibe ya n'ihe égwù.
Ọ dụzịkwara ndị obodo ahụ ọdụ ka ha wetuo obi ma ghara iji iwe mebie ihe ọbụladị dịka o mekwazịrị ka a mara na nnyocha ka na-aga n'ihu banyere ya bụ okwu, nke mgbe e mechara ya, e nye ndị ahụ ọnọdụ ruru ha.
Ogun Steeti emeriela na asọmpi sayensị nke ụlọọrụ mmanụ ụgbọala, NNPC, chịkọbara nke afọ 2019 maka ụlọ akwụkwọ sekọndịrị n'ala anyị niile.Steeti gbara ndị nke mbụ n'agba nke ikpeazụ na asọmpi ahụ were ọnọdụ ụbọchị Tọzdee n'isi ụlọọrụ NNPC dị na Abuja.
Onyeisi Ụlọọrụ NNPC, Malam Mele Kyari, kwuru na ụlọọrụ ahụ ga-aga n'ihu ịtụnye ụtụ nke nke ha n'ebe mmepe na ọganihu nke ngalaba akwụkwọ, iji were hụ na Naijiria dị ukwu.Ọ gbakwụnyere na asọmpi a bụ otu n'ime ụzọ ụlọọrụ ahụ si agba mbụ ị kwado iwulite obodo anyị.
Ịwulite obodo na-aga n'ihu gụnyere ịchọpụta na ịhazi akara aka.Dịka ụlọọrụ, anyị na-agba mbọ ịchọpụta ndị a oge ha dị na nwata ma nyere ha aka iwulite ya nke ọma, ka o kwuru.
Dịka ọ dị, onyeisi otu Dangote, Alhaji Aliko Dangote, rịọrọ ụmụ akwụkwọ ahụ ka ha tinye ume ha niile n'ihe ọ bụla ha na-eme na ndụ a dịka ndị ndu nke echi.O gara n'ihu kelee NNPC n'atụmatụ ha tinyere na ọ ga-enye aka iwulite ọtụtụ ndị sayensị n'ala anyị.
Ụlọọrụ ahụ, na ngụpụta ya, kwuru na asọmpi ahụ bidoro na ime obodo nke okpuru ọchịchị ime obodo narị asaa na iri asaa na anọ enwere n'ala ànyị, ebe mmadụ atọ kacha mma gara n'ogogo steeti.
N'ogogo steeti, onye kachasị mee nke ọma bụ onye gara na ngalaba akụkụ ala anyị, ebe onye meriri n'ogogo a bụ onye nwetara ego maka agụmakwụkwụ dị otu narị puku naira, ka o kwuru.
O gakwara n'ihu were kwuo na steeti dị na ngalaba akụkụ ala anyị dị iche zutere n'oge dị iche were sọkọrịta mpi n'etiti onwe ha iji were mata mmadụ atọ kacha mma ga-anọchite anya ha n'agba nke ikpeazụ.
Onye meriri ritara ịgụ akwụkwọ n'efu ruo mahadum nke ọnụ ego ya bụ puku narị naira atọ kwa afọ akwụkwọ ọ bụla, ebe onye nke abụọ na nke atọ ritara puku narị naira abụọ na iri ise na puku narị naira abụọ.
Steeti iri na asatọ sonyere n'agba nke ikpeazụ ebe steeti atọ nọchitere anya ngalaba ọchịchị akụkụ ọ bụla n'ala ànyị.
Ọ bụ nnọ oge nkuzi na nkọwa pụrụ iche, dịka ọba akwụkwọ steeti Anambra, bụ nke a maara dịka ọba akwụkwọ Ọkammụta Kenneth Dike dị n'Awka, sònyèèrè ndị òtù ha n'imerùbè mmemme izu-ụka ọba akwụkwọ nke ahọ 2019.
A kọwaala mkpa ọ dị na ndị ntorobịa ga-amụta ọrụ aka ma mụtakwa usoro e ji achị ezi ọchịchị, dịka ihe ga-enyere ha aka ịbụ ndị ga-ewèta mgbanwe n'ime obodo ha dị iche iche.
Nke a bụ isi sekpụ ntị nakwa okwu a kpụ n'ọnụ na nnukwu ọgbakọ otu ụbọchị a chịkọbarààrà ndị ntorobịa steeti Anambra site n'aka òtù nnọrọ onwe a maara dịka 'Progressive Anambra Youths PAY,' bụkwa nke weere ọnọdụ n'Awka bụ isi obodo steeti Anambra.
N'okwu ya oge ọ na-anabàta ndị ahụ n'isi ụlọ ọrụ ya, onyeisi ọba akwụkwọ mahadum Nnamdị Azikiwe dị n'Awka, bụ Ọkammụta Obiọra Nwosu kọwara oba akwụkwọ dịka ụlọ mmụta nakwa ebe nchekwa ozi, ma kwuokwa na ọba akwụkwọ nwèrè ọrụ pụrụ iche dịịrị ya n'ịkwàlite mmepe tọrọ àtọ n'obodo.
Izu-ụka ọba akwụkwọ bụ mmemme a na-eme kwà ahọ ọbụla n'ala Nigeria, iji merùbe ọrụ ọma dị iche iche ọba akwụkwọ na ndị ọrụ ụlọ ọba akwụkwọ na-arụ n'ịkwàlite mmụta, nchọcha nakwa mmepe obodo n'izugbe.
Onye isi otu ụmụ akwụkwọ na mba ofesi Student Association of Nigeria in Diaspora, Olalekan Oshunkoya, gwara ndị nta akụkọ na ndị uwe ojii na London enyego ha nnakwe ime ngagharị iwe n’ogige ebe ụmụ afọ Nigeria bi na London na-enwe nzụkọ, bụ ebe a kpọrọ Nigerian House na bekee.
N'ịga n'ihu n'ọrụ iwulite ngalaba ahụike steeti Anambra, ọchịchị steeti ahụ enyela ụlọọgwụ ndị ụka dịgasị na steeti ahụ mgbàkọta ego ruru nde narị naịra abụọ na iri asatọ na asatọ na ọkara N288.5m iji kwàdo ma sị ha jisie ike n'ọrụ ịkwalite ọnọdụ ahụike na steeti ahụ.
Dịka o siri metụta nkesà ego ahụ, ụka Katọliiki nwèrè ụlọọgwụ dị iri abụọ na anọ n'ọnụọgụgụ n'ime steeti ahụ, ma nweta akwụkwọ ndọrọ ego dị otu narị nde naịra na iri iteghete na asaa, na ụma narị puku naịra asaa na iri ise.
N'aka nke ọzọ, ụka Angịlịkan nwèrè ụlọọgwụ iri abụọ na isii, ma nwete akwụkwọ ndọrọ ego dị nde naịra iri isii na otu na puku naịra ise ebe ndị ụka ọgbara ọhụrụ a maara dịka pentikostaal nwere otu ụlọọgwụ, ma nwete akwụkwọ ndọrọ ego ruru nde naịra iri atọ.
Ozi anyị siri n’aka ndị MSNBC nwete n’akọwa na otu ụgbọelu bu ihe karịrị mmadụ 120 dara n’ihe mberede ụgbọelu na Pakistan.Ihe mberede a mere na Fraịdee, ka yabụ ụgbọelu na-akwado ifeda n’otu ọdụ ụgbọelu dị na Islamabad, isi obodo Pakistan.
Aka na-achị steeti Anambra, bụ Gọvanọ Willie Obianọ ekwela nkwà na ọchịchị ya agaghị ada mbà n'ịkwàdò nà ijikọ aka ọnụ, ha na ndị ụka dị iche iche na steeti ahụ.
A ka na-eme nnyocha maka ighọta ihe kpara ihe mberede a.Mana a na-akọwa na ajọ ọnọdụ ihu eluigwe, nke a hụtara mgbe ihe a mere, nwere ike iso n’ihe ndị kpatara ihe mberede a.Ihe karịrị mmadụ 120 nwụrụ.
Gọvanọ kwupụtara nke a na mmemme sinọọdụ ahọ 2021 nke ụka Angịlịkan na dayọsiisi Awka, bụ nke weere ọnọdụ n'ụlọụka 'St.Micheal and All Angel's Church, Nawfia' dị n'okpuru ọchịchị Njikọka nke steeti ahụ, ma bụrụkwa àgbà nke abụọ nke sinọọdụ nke iri abụọ nke dayọsiisi ahụ.
Mmemme sinọọdụ ahụ a malitere ụbọchị Fraịdee bụ nke were mkpụrụ ụbọchị atọ, ma bụrụkwa nke e jiri ofufe nrò ịtụ mmamma pụrụ iche wee chịkọta ụbọchị ụka.
O mere ka a mara na ASHIA sò n'otu n'ime atụmatụ ahụike atọ kacha arụ ọrụ na steeti ahụ, ma kwuo na n'okpuru atụmatụ ahụike ASHIA ahụ, na mmadụ pụrụ iji naanị puku naịra iri na abụọ wee nara ọgwụgwọ n'efu ruo otu ahọ zuru ezu n'ụlọọgwụ ọ chọrọ.
Aka ndị uweojii na steeti Ogun anwụchikọọla otu nwaanyị gbara afọ iri atọ na ise aha ya bụ Blessing Ebuneku Agoro maka ire ụmụ ya ụmụnwaanyị abụọ n’ọnụego dị puku narị naịra atọ N300,000.
N'okwu ya n'ebe ahụ, Gọvanọ Obianọ, nke Maazị Uzuegbuna Okagbue nọchitere anya ya na mmemme ahụ, mere ka a mara na ya na ndị ụka dị iche iche na steeti ahụ enweela ezi njikọakaọnụ kemgbe ọchịchị ya siri bata n'ọkwa, bụ nke pụtagoro ìhè n'ọtụtụ ụzọ dị iche iche.
Nke a bụ nke e mere ka ụwa mara site n'ọnụ onye na-ahụ maka mmekọrịta ọhaneze na ndị uweojii na steeti Ogun, bụ DSP Abimbola Oyeyemi n'okwu ọ gwara ndị ntaakụkọ.
Dịka o siri kọwaa, nwaanyị ahụ, onye kwuru na di ya gbahapụrụ ya, ma hapụrụ ya ilekọta ụmụ ya nwaanyị Semilore Agoro gbara afọ anọ na Deborah Agoro gbara afọ abụọ kọwàrà na o rere ụmụaka ahụ n’ihi ihe isi ike.
DSP Oyeyemi kwùrù na a nwụchikọrọ nwaanyị ahụ site na mkpesa nke di ya bụ Oluwaseyi Agoro mere n'ogige ụlọọrụ ndị uweojii a kpọrọ 'Redemption Camp Divisional Headquarters' banyere ihe ahụ nwunye ya mere.
Na mbụ n'okwuchukwu ya n'ebe ahụ, Bishọọpụ ụka Angịlịkan na Dayọsiisi Lagos, Rt.Rev.Humphrey Olumakaiye, bụ onye gbadoro ụkwụ n'isiokwu sinọọdụ ahụ, kpọrọ òkù ka onye ọbụla jiri ọnatarachi ya na akụnụba ya wee jeere Chineke ozi ma kwàdo mmgbasà oziọma Ya.
Dịka ọ na-agba akaebe na ọnọdụ ngalaba dị iche iche n'ala Nigeria amachaghịzị kwụrụ ugbua ya bụ Bishọọpụ mèkwàrà ka a mara na ndị ụka nwèrè ọtụtụ ọrụ pụrụ iche chere ha n'ihu n'ịkwalite ezi ọnọdụ mmepe bụ ịgbà.
O kwuru na nwoke ahụ gwara ndị uweojii na ya mechara njem, chighata azụ, ọ hụghịzị ụmụ ya abụọ ma kọkwara ha na mbọ niile ọ gbara iji mata ebe ụmụ ya nọ màrà afọ n’ala nke mere o jizịrị wètá mkpesa ahụ n’ogige ndị uweojii.
DSP Oyeyemi gàkwara n'ihu kọwaa na mgbe ha nwètèchara mkpesa ahụ, na onyeisi ndị uweojii na mpaghara ahụ, bụ CSP Alabi Akinjide kpọkuru ndị ọrụ ya ozigbo ma nye ha ntụziaka ka ha ga nwụchikọọ Blessing.Ha wee gaa, chọọ ma jide ya.
N'ozi pụrụ iche ọ gụpụtara na mmemme ahụ, Bishọọpụ ụka Angịlịkan na Dayọsiisi Awka, onye bụkwa Ashbishọọpụ nke mpaghara Niger, bụ Ashbishọọpụ Alexander Chibuzor Ibezim kpọrọ òkù ka e nwee ezi nchekwa n'ala Nigeria ma kwụsị igbusi mmadụ aghara aghara na mpaghara ebe dị iche iche.
DSP Oyeyemi kwuru na nkwuputa ahụ mere ka a nwụchikọkwuo Kolawole Imoleayo bụ onye nọ n’agbata nwaanyị ahụ na di na nwunye ahụ o resiri ụmụaka ahụ.Ọ gara n’ihu mee ka a mara na ndị ahụ a nwụchikọrọ na-enyeziri ndị uweojii aka n’ime nnyocha ugbua banyere okwu ahụ.
N'okwu nke ya banyere nke ahụ, onyeisi ndị uweojii na steeti ahụ, bụ Kọmishọna Edward Awolowo Ajogun nyere ntụziaka ka a hafee ndị ahụ n’aka ngalaba ọ dị n’aka, bụ ngalaba 'Anti-Human Trafficking and Child Labour Unit' nke 'State Criminal Investigations and Intelligence Department SCIID', maka ezi nnyocha.
Ụfọdụ ndị ọzọ sonyere ma kwuo okwu na mmemme ahụ gụnyèrè Bishọọpụ ụka Ktọliiki na dayọsiisi Awka, bụ Bishọọpụ Paulinus Ezeokafor eze ọdịnala Nnewi, bụ Igwe Kenneth Orizu onyeisi òtù ọrụ haziri sinọọdụ ahụ, bụ Maazị Obinna Etele, tinyere ọtụtụ ndị ọzọ.
Ọ bụ nnukwu arụ kwọ nwa ka a gbara n'anwụ, dịka ndị ọrụ 'Nigeria Security and Civil Defence Corps bụ 'NSCDC' n'aha mkpirisì, ngalaba nke steeti Anambra, jidere ma kpụgharịa otu nwoke gbara ahọ iri anọ na asatọ maka ịkwasò ụmụ ya ụmụnwaanyị atọ iko n'ike na steeti ahụ.
Gọvanọ Obianọ kwupụtara nke a na mmemme sinọọdụ ahọ 2021 nke ụka Angịlịkan na dayọsiisi Awka, bụ nke weere ọnọdụ n'ụlọụka 'St.Micheal and All Angel's Church, Nawfia' dị n'okpuru ọchịchị Njikọka nke steeti ahụ, ma bụrụkwa àgbà nke abụọ nke sinọọdụ nke iri abụọ nke dayọsiisi ahụ.
Dịka o siri kọwaa, nwoke ahụ, bụ Maazị Igbo Thomas, bụ onye obodo Okolo Anị dị n'okpuru ọchịchị ime obodo Igbo Etiti nke steeti Enugu, ma biri ebiri n'obodo Enuọjị dị n'Enugwu-Ukwu, n'okpuru ọchịchị Njikọka dị na steeti Anambra, bụ ebe ọ nọrọ wee kụọ akụmakụ ahụ.
Na mbụ n'okwuchukwu ya n'ebe ahụ, Bishọọpụ ụka Angịlịkan na Dayọsiisi Lagos, bụ Rt.Rev.Humphrey Olumakaiye, bụ onye gbadoro ụkwụ n'isiokwu sinọọdụ ahụ, kpọrọ òkù ka onye ọbụla jiri ọnatarachi ya na akụnụba ya wee jeere Chineke ozi ma kwàdo mgbasà oziọma Ya.
Dịka ọ na-agba akaebe na ọnọdụ ngalaba dị iche iche n'ala Nigeria amachaghịzị kwụrụ ugbua ya bụ Bishọọpụ mèkwàrà ka a mara na ndị ụka nwèrè ọtụtụ ọrụ pụrụ iche chere ha n'ihu n'ịkwalite ezi ọnọdụ mmepe bụ ịgbà n'obodo.
N'akụkọ ọzọ dịkwa ka ibe ya, ndị ọrụ NSCDC ahụ nọkwara na nsonso a wee jide otu onye a na-enyo ènyò na ọ bụ onye otu nzuzo.
Akụkọ kọrọ na ya bụ nwoke wụrụ aja ngwuru wee mabata n'ogige isi ụlọọrụ NSCDC dị n'Awka, nke mezịrị e jiri nwụchie ya.
Mgbe e jidere ya, nwaokorobịa ahụ kọwara na ọ bụ ọsọ ndụ ka ọ na-aga wee wụbàta n'ebe ahụ, n'ihi na ndị otu nzuzo na-achụ ya ọsọ oge ahụ ka ha memilaa ya.
Ụfọdụ ndị ọzọ sonyere ma kwukwa okwu na mmemme ahụ gụnyèrè Bishọọpụ ụka Katọliiki na dayọsiisi Awka, bụ Bishọọpụ Paulinus Ezeokafor eze ọdịnala Nnewi, bụ Igwe Kenneth Orizu onyeisi òtù ọrụ haziri sinọọdụ ahụ, bụ Maazị Obinna Etele, tinyere ọtụtụ ndị ọzọ.
Aka ndị uweojii na steeti Anambra akparala mmadụ abụọ, bụ ndị a na-enyo ènyò na ha bụ ndị otu nzuzo, ma bụrụkwa ndị na-esonye n'ọgụ ahụ ndị otu nzuzo na-alụ ugbua na mpaghara ebe dị iche iche na gburugburu Awka bụ isi obodo steeti ahụ.
DSP Toochukwu mere ka a mara na a dọnyela ozu mmadụ abụọ ahụ a gbagburu n'ụlọ nchekwa ozu, ebe ndị uweojii weghàràzịkwàrà ọnọdụ ugbua, iji wètá ya bụ ọgụ na atụmatụ ndị otu nzuzo ahụ n'isi njedobe.
Ọ gakwara n'ihu kọwaa na a na-emezị nnyocha ugbua banyere mmadụ abụọ ahụ a nwụchikọrọ, ebe a ka na-agbasikwa mbọ ike iji nwọchikọọ ndị otu nzuzo ndị ọzọ, bụkwa ndị nọ n'ọsọ ugbua.
O kwere Ndị Anambra nkwà na ha ha ga-aga n'ihu inye ha ezi ọnọdụ nchekwa bụ ịgbà, ọbụladị dịka o kelere ọchịchị steeti ahụ maka ezi nkwàdo ọ na-enye ha bụ ndị ọrụ nchekwa n'ime steeti ahụ iji rụọ ọrụ ha nke ọma.
CP Kuryas gwàkwàzịrị ndị ohi, ndị otu nzuzo na ndị omekoomè ka ha chegharịa maọbụ kwakọrọ ngwongwo ha pụọ na steeti ahụ ugbua, n'ihi na ụlọọrụ ya agaghị ada mbà n'ịcha ha ọkụ na ịchụ ha ọsọ ụkwụ eru ala na steeti ahụ, ruo mgbe ha gwụchara.
N'ịgbaso okwu Igbo ahụ sị na otu onye anaghị achụ ngwere mgbahige aja, a dụọla ma kpọkuo ndị ntorobịa na steeti Anambra ka ha sonye n'amụma ịkwalite ezi ọnọdụ nchekwa tọrọ àtọ na steeti ahụ.
Ndị omebe iwu steeti Anambra nọrọ n'ụbọchị Tuuzdee wee nyòchaa ma nabàta aha mmadụ iri abụọ na otu aka na-achị steeti ahụ bụ Gọvanọ Willie Obianọ zigaara ha ịbụ ndị isi oche nchere oge n'okpuru ọchịchị iri abụọ na otu e nwèrè na steeti ahụ.
Ya bụ nnyòcha na nnabata ndị isi oche ahụ bụ nke weere ọnọdụ n'isi ụlọ ọrụ omebe iwu steeti ahụ dị n'Awka, bụkwa ndị e kwùrù na ọ bụ ọnwa atọ ka ha ga-eji ọkwa ahụ, nke e nwere ike imegharị ma ọ bụ gbatịnyekwuo ya, ma ha nọzùo.
Igbo sị na ọ na-abụ a na-egbu awaị, ọ na-atọ ụtọ, a na-abachawanye ji, maka na ọ na-adị mma nke e mèrè mma kwòchaa, e mee ọzọ.
Ọ kpọkuzịrị ndị mmadụ ka ha kwụsị ikwutọ ndị uwe ojii ma ọ bụ ịhụta ha dịka ndị ọjọọ, kama, ka ha were ha mere ndị enyi n'ịrụ ezi ọrụ, n'ihi na a ka nwekwara ọtụtụ ndị ezigbo mmadụ n'ime ha, na-agbanyeghị na ụfọdụ ndị ọjọọ nọkwa n'etiti ha.
A nọrọ na mmemme ahụ wee nye Gọvanọ Obianọ nkwanye ugwu site n'aka ndị uwe ojii ala anyị, iji sị ya jisie ike n'ịgbà ahụ na-ada ụda ọ na-eti na ngalaba nchekwa steeti ahụ.
N'izuụka gara aga ka anyị malitere ileba anya n'isiokwu a, ma bụrụkwa nke m sitegoro na ya wee nye nkọwa ihe gbasaara arụ, ihe dị iche n'etiti ya na nsọala, ma nyekwa ọmụmaatụ arụ na nsọala.
Ka ọ dị taa, ihe anyị ga-elebà anya n'ihe olenaole fọrọ banyere isiokwu ahụ, wee mazie ya ákpụ.Ọkụ anyị nyụrụ n'izuụka gara aga oge anyị kpọpụtachara ụfọdụ ọmụmaatụ arụ na nsọala anyị wee wụsa ọwa n'ebe ahụ.
Ọ bụ ezie na Igbo na-sị na ọ na-abụ arụ gbàá ahọ, ọ bụrụ omenala mana ọtụtụ aghọtaghị ihe nke ahụ pụtara.
Agba nke abụọ nke atụmatụ Operation Kpochapụ, bụ nke a gbàpèrè nso-nso a site n'aka Gọvanọ Willie Obianọ na-achị steeti Anambra, ka na-aga n'ihu na-amịtawanye mkpụrụ ọma, ma na-adọtawanye ọtụtụ akụkọ ọgbụgba àmà dị iche iche.
Nke a bụ nke pụtara ìhè ọzọ na nso-nso a, dịka ndị uwe ojii steeti ahụ nwụchikọrọ mmadụ anọ a na-enyo ènyò na ha bụ ndị ohi, ndị na-atọrọ mmadụ nakwa ndị na-akwasò nwaanyị iko n'ike.
Tupu mmadụ ọbụla aghọta ihe okwu a pụtara, ọ ga-ebu ụzọ ghọta ihe bụ arụ na ihe bụ omenala, nà ihe dị iche na ha abụọ, maka na onye amaghị ọfọ nna ya na-akpọ ya mkpìrìsì osisi.Onye amaghị azụ mmà anaghị ihu ya.
Nke a bụ nke e mere ka ụwa mara site n'ozi a kụpụrụ nso-nso a site n'aka onye na-ahụ maka mmekọrịta ọhaneze na ndị uwe ojii na steeti ahụ, bụ Maazị Harụna Mọhammed, n'aha onyeisi ndị uwe ojii na ya bụ steeti, bụ Maazị John Abang.
Ndị omekoome atọ a ka e kwùrù na ha dakpòro otu nwa agbọghọ gbara ahọ iri abụọ na ótù, pụnara ya ihe niile o ji, ma rie ya 'ọkọmbọ' n'ike.
Ugbua ị ghọtagoro ihe ndị Igbo ji ekwu okwu a, ma ghọtakwa ihe dị iche n'etiti Arụ na Omenala, ọ dịkwa mkpa ka ị ghọta ihe dị iche n'etiti Arụ na Nsọala, tupu anyị akọzie n'ubi onye anyị bịara.
Ịkpụ arụ, bụ mmemmeomenala a na-eme oge e mere arụ n'obodo, iji wee mee ka obi mmụọ maọbụ ala e mejọrọmerụrụ dàjụọ ma kutuo, ka iwe ha wee ghara ịdịzị ọkụ n'ebe obodo ahụ maọbụ onyendị mere arụ ahụ nọ.
Ndị ahụ ka e kwùrù na ha serekwàrà ònyòyóò ebe nwata nwaanyị ahụ gbà ọtọ oge ahụ ha na-amazụrị ya, ma gwa ya na ọ ga-akwụ ha otu nde nàrị ma, e meghị ma ya, ha agbaa ya bụ onyoonyoo n'anwụ wee mebie aha ya.
Arụ na Nsọala bụ ụmụnne abụọ yiri onwe ha, mana ha abụghị otu ihe, n'agbanyeghị na e nwere ụfọdụ ihe ha nwekọrọ ọnụ —ha abụọ bụ ihe ala na asọ nsọ, na ihe a nabataghị anabata n'obodo.Ha abụọ bụ ihe ọjọọ megide mmadụ na ala.
Ndịiche dị n'etiti ụmụnne abụọ dàbèèrè n'ihe e mere kpọmkwem, onye mere ya na etu e siri mee ya, maka na arụsị niile bụ arụsị n'ezie, mana e nwere arụsị ka ibè ya njọ.Arụ niile bụ njọ, mana njọ niile abụghị arụ etu ahụ ka ọ dịkwa na nsọala.
Otu ọ dị, ndị a, bụ ajọ nkịta ji isi anya ọkụ kwètàra n'eziokwu sị na ha mèrè ya bụ ihe ma, ndị uwe ojii anapụtakwala ha onyonyoo ahụ, ebe ha bụzịkwa ndị a ga-akpụpụ ụlọ ikpe oge adịghị anya, ka e were usoro iwu wee gwọọ ha ji mmanụ.
Onyeisi ndị uwe ojii, bụ Maazị John Abang kwere nkwà na ndị uwe ojii steeti ga-aga n'ihu ịhụ na e nwere ezi ọnọdụ nchekwa na steeti ahụ, ọ kachasị n'oge mmemme ekeresimeesi a.
Ọ ga-aka mma ịgbado ya ebe a n'ihe gbasaara Nsọala, ka ọ dịbazie ụbọchị anyị m ga-eji Nsọala mere isiokwu, ka anyị wee labàá ya anya, maka na ngwùgwù a ga-atọghe atọghe, ọ dịghị mma ka a tụọ ya mbọ.
Nke a bụ nnọọ otu n'ime akụkọ ọgbụgba ama sochigoro amụmà 'Operation Kpochapụ' nke abụọ, bụ nke aka na-achị steeti ahụ, bụ Gọvanọ Willie Obianọ gbàpèrè na nso-nso a iji kwàlitekwuo agha ahụ a na-ebu megide mpụ, ohi, otu nzuzo, ntọrị mmadụ, tinyere arụrụ ala na omekoome ndị ọzọ.
Igbo sị na ọ na-abụ ebe ọkụ nyụọrọ a wụsa ọwa.N'ihi nke a, anyị ga-agbadokwa ya ebe a ugbua n'ihe gbasaara Arụ, ma laghachikwa azụ na ya oge ọzọ, maka na ofe tọrọ ụtọ anaghị adị mma ka a gọọ ya àgwọọ.
Ya bụ, chebirikwa anyị ọzọ n'isiokwu a n'oge adịghị anya, ka anyị wee malitekwa ebe anyị kwụsịrị ugba.Mana, tupu mgbe ahụ, a rịọ m gị, emekwala arụ.
Ndị ahụ e jidere maka igwù ojoro ka e kwùrù na ji otu nwa amadi bụ Oledịmma Macdowal n'ọrụ, ma kapụ ya ego dị otu nde naịra na ụma abụọ.
Usoro nzikọrịta ozi ọgbara ọhụrụ Social Media’ bụzi egwu e ji n’ụwa nille taa.O mere ka mgbasaozi na-aga ọsọ ọsọ n’egbughị oge ọbụla karịa ka ọ dị na mbụ, oge ụmụ ụwa ji eze ekpe ekwere n’ihe gbasara mgbasaozi.
Ihe e nwekọtara n'aka ndị ahụ gụnyèrè nsụnsụ egbe, mmà, anyike, ọgwụ ike, anwụrụ ike, nakwa ọtụtụ ihe ndị ọzọ ha ji eyi ụmụ mmadụ égwù.
Dịka onye edemede, o nwetala ntúrú ùgò na nkwanye ùgwù karịrị iri abụọ na ise n'ihe gbasaara edemede, site n'ala anyị na n'ogoogo mba òfèsi.Nturu ùgò na nkwanye ùgwù ndị ahụ gụNigerian Writers AwardIndigenous Writer of The Year
N’oge gboo, mgbe ezi dị n’ukwu ụkwa, ọ bụ leta ka e ji agbasa ozi.Ha kwukwara na ha nọ na-akụ waya, tinyere foonu nke na-adịghị ebe niile.Leta bụ nke gazuru ebe niile mana ọ na-ete aka tupu o ruo onye e deere ya aka.
Mgbe ịkpọ na ekwentị pụtara, mmadụ na-esi obodo ya gaa obodo ọzọ tere aka, n’ụlọọrụ ọ dị n’aka, maka ịkpọ onye nke ya na foonu.Mgbe ụfọdụ onye ahụ na-anọcha ọtụtụ awa n’enwetaghị onye ahụ dịka ọnọdụ siri dị.
Ka ọ dị taa, ndị nne na nna ahụ akpọrọla ụmụ ha laa, ebe ndị uwe ojii ka na-emekwa nnyocha bànyere ya bụ okwu na okwu ndị omekoome ndị ọzọ ha jidere.
N'ịgbaso nke, ya bụ onyeisi ndị uwe ojii fòòro ntutu, taa, sị na ha bụ ndị ọrọ nchekwa agaghị ezu ike n'imemìlà na ibuso mpụ, ohi na arụrụ ala agha na steeti ahụ, ruo mgbe a chụrụ ha niile ọsọ ụkwụ erughị ala na ya bụ steeti.
Ọnọdụ ahụ bụnnọọ ọnọdụ ihe a hụrụ e were n’ihi na ọ bụ nkụ dị na mba na-eghere mba nri mmadụ anaghị ama ihe ọ maghị.
N’ime ihe niile, Igbo kwuru okwu sị na ihe nwere uru nwekwara ọghọ m.Ya mere, ọtụtụ ndị mmadụ na-akọwa na ọghọ m so nzikọrịta ozi ọgbara ọhụrụ karịrị uru so ya ebe ụfọdụ kwuru na uru so ya ka ọghọ m.
Mana ọ bụrụ oge mbụ, I nwere ike buru mmadụ onye ọrịa gaa ụlọọgwụ a gwa gị na dọkịnta pụrụ apụ.Oge ụfọdụ a na-anọ ebe a na-eche dọkịnta onye ahụ anwụọ.
Dịka onye nta akụkọ, ọ rụọla n'ụlọ mbipụta akwụkwọ akụkọ dị iche iche, ma bụrụkwa onye edemede na onye ntaakụkọ n'Igbo Radio.
Ma taa, tupu e buru onye ahụ gaa ụlọọgwụ, a na-akpọ dọkịnta ọ nọrọ anọrọ nke bụ na e buru onye ahụ bata e bido ozigbo nyebe ya ọgwụgwọ.Ụzọ dị otu a na-eme ka a na-azọta ndụ.Ya mere, ana m ekwu na nzikọrịta ozi ọgbara ọhụrụ dị mma.
Ihe ọbụla nwere uru nwere ọghọm.Ụzọ e si ezikọrịta ozi ugbua bara nnukwu uru ma na-egbokwa mkpa, mana o mebiela ụmụaka ugbu a.Ọtụtụ ụmụaka alaala n’iyi n’ihi ụzọ nzikọrịta ozi ọgbara ọhụrụ.
O deela akwụkwọ asatọ, ma nwekwa edemede karịrị narị asatọ n'ọnụ ọgụgụ o bipùtagòrò n'ìkùkù.Ọ bụ onye isi òtù jikọtara ndị ntorobịa na-ede akwụkwọ n'ala Nigeria, ngalaba steeti Anambra.
Ha gụchara akwụkwọ ma onweghị nke chọrọ ịrụ ọrụoyibo.Ị juo ya ọ gwa gị na ya ahụghị ọrụ.Ọ bụ eziokwu na ọrụ adịghị mana onye chọrọ ịgwa onwe ya eziokwu na-ebidogodu na-arụ nke o nwetere tupu o nwetezie nke dị elu.Mana ha agaghị eme nke ahụ.
Otu Sụwakwa Igbo bụ otu na-agba mbọ maka ichekwaba na ịkwalite asụsụ Igbo, ma na-akpọkwa òkù k onye ọbụla bụ nwaafọ Igbo na-asụ asụsụ Igbo.
N’ikpeazụ, o si ebe ahụ kpọọ m n’ekwenti na-ebe akwa.O kwuru na nwoke ahụ kpọrọ ya gaa n’otu ụlọ oriri na ọńụńụ.Ka ha nọchara abalị abụọ ebe ahụ na ya malitere nyobe ya enyobe.
O nweghị nne na nna taa n'Anambra anụbeghị nkụzi banyere ịkwalite asụsụ Igbo ọ bụghị site n'ọnụ ndị Otu Sụwakwa Igbo, ọ bụrụ site n'ọnụ ndị Otu Sụwakwa Igbo kuziiri.
Ị maara na ọ bụ na be mụ bụ Pita Ejiofor ka a nọrọ wee tụọ arò maka ibido BBC Igbo 
M wee jụọ ya sị, Ị gwàrà m mgbe ị na-ajụ m ajụjụ na Nigeria nwere ọkpụrụkpụ asụsụ atọ, tínyéré bekee i wee gụpụtasịa ha dịka Igbo, Hausa na Yoruba.
M wee jụọ ya ọzọ sị, Ụnụ bidoro BBC Hausa n'ahọ 1957, wee na-akwadokwa ugbua ibido BBC Yoruba, nke na ụnụ ákàkwuola ụbọchị ụnụ ga-ebido ya kpọmkwem.Biko nna anyị, kedụ mgbe ụnụ ga-ebido BBC Igbo 
Ihe a m na-agwa gị mèrè n'okpuru Mango dị na be m, n'Udoka Esteeti.Ihe m na-akpọzị Mango ahụ taa bụ BBC Mango.Edere m aha ndị nọgasị mgbe ihe a na-eme.M wee jụọ ya kedụ oge ha ga-ebido BBC Igbo.
Ya bụ na, ị jụọ m ihe anyị mepụtagoro n'ịkwalite asụsụ Igbo, m ga-asịkwa na e kwube isi sekpụ ntị na ndị bidoro BBC Igbo, m ga-asịkwa na ọ bụkwa Otu Sụwakwa Igbo ooo.
Ụgwọ chi onye ụwa ji ya bụ ịgbara ọgụ n'ọha mmadụ na n'ọha mmụọ.Nke a bụ maka na chi onye na nkwenye onye na-edu onye.Ọ bụkwa ihe onye na-akpọku bụ chi ya.
Ya bụ na ihe anyị mègoro iji kwàlite asụsụ Igbo ehika.Ọ dị ọtụtụ, nke na agaghị m echetanwuzị maọbụ gụpụtanwuo ha niile n'ótù n'ótù.
Site n'ihe ndị a niile m kọọrọ gị, ị ga-ahụ na ihe ndị Otu Sụwakwa Igbo megoro n'ịkwàlite asụsụ Igbo ehika ọ dị ọtụtụ.Anyị arahụbeghị ụra, maka na anyị ka mụ anya, na-agbasikwa mbọ ike, iji mee karịa ka anyị megoro.
Ihe ndị a niile bụcha ụzọ ọma agwụ si egosipụta onwe ya na ndụ mmadụ.I nwékwara ike kpọọ ya ụzọ ọma agwụ si arụrụ mmadụ ọrụ, maọbụ si eji mmadụ arụ ọrụ.
N'aka nke ọzọ, e nwekwara ụzọ nke abụọ agwụ si egosipụta onwe ya na ndụ mmadụ.Agaghị m akpọ nke a ụzọ ọjọọ, mana nkọwa ya ga-eme ka ị ghọta ya nke ọma.
Ọ bụrụ na onwe ahụ amaghị ihe na-eme ya cháá-cháá, o wee ga gbaa afa, a gwa ya na ọ bụ agwụ na-akpa ya maọbụ na eme ya ihe ahụ ihe ọzọ onye ahụ ga-ajụ bụ 'Gịnị ka a ga-eme banyere nke a .
Ihe ahụ chọkwàrà iyi nke mere n'Imo steeti otu oge, ebe ụmụokorobịa abụọ lụrụ ezigbo ọgụ, maka na nke ọzọ na-asụ bekee, nke ọzọ wee sị ya asụzịla ya, ya sụba asụsụ Igbo ọgụ wee dàá.
Kaosiladị, dịka nkwenye ndị Igbo siri dị, ụsàasịsà ajụjụ a adịghị abụọ.Naanị ụsa e nwere nye nke ahụ bụ na onye ahụ ga-eme ihe a na-akpọ 'Ịrụ Agwụ'.
Chetekwa na agwụ nwere ike ịma nwoke maọbụ nwaanyị okenye maọbụ nwata.Ọ bụrụ na onye ahụ bụ nwoke, ebe ahụ onye ahụ ga-eji mere ihu agwụ ga-adịrịrị n'ala obi ya.
Ọ bụkwa ụkwa na ji bụ nri e ji arụ agwụ.E jighị osikapa, àgwà, indomí, spagetì maọbụ nri ọgbaraọhụrụ ndị ọzọ were arụ agwụ.
Nke ahụ gachaa, a na-asaghesi ọmụnkwụ ma rụnye ya n'ihu agwụ ahụ, ma werekwa ugbele ọkụkọ olenaole sitere n'ọkụkọ ahụ e gbugasịrị ebe ahụ manyesiekechisie ha n'ọmụ ahụ.
Ihe na-adị n'akpa agwụ bụ ihe anọ a tụrụ àtụ.Ha bụ ọfọ agwụ, ikenga agwụ, na 'ụkwụ na ijè'.'Ụkwụ na ije' na-adị abụọ — oke na nwunye.Ihe anọ ahụ nwèchàra ihe ha na-arụ na ndụ onye ahụ.
N'eziokwu, agwụ bụ nnukwu ihe na nkwenye ndị Igbo, n'agbanyeghị na ụfọdụ ndị mmadụ na-emezị na ha na-eje ụka ugbua, wee jirizie maka ya na-eleghara ọtụtụ ihe ndị a anya ihe wee na-emebisizị maka na onye amaghị ebe mmiri siri bido maba ya agaghị ama ebe ọ ga-akwụsị ya.
Dịka nkọwa niile a na edemede a siri dị, ọ dị nchọpụta na ọtụtụ uru dị na mmadụ ịrụ agwụ.Agwụ na-emepere mmadụ ụzọ, agwụ na-ewètere mmadụ ihu ọma, tinyere ọtụtụ uru ndị ọzọ.
Mana mmadụ ịkpọchi ntị ma hapụkwa ime ihe ọbụla banyere agwụ na-akpa ya nwékwàrà ike iwètara onye ahụ ọtụtụ ihe ọjọọ na ndụ ma kpuchiere onye ahụ ihe ọma, nke na o nwere ike iwetèkwara onye ahụ ọnwụ ike, ma ọ bụrụ na o meghị ihe ọbụla banyere ya.
Onye a gwara kwe, a hụ ọzọ, a gwakwa ya.Mana, onye a gwara agwa ma ọ nụghị anụ o mee emee ọ hụ ahụ.
Ọnwụ bụ eézè a ma na onye ọbụla ga-echirịrị n'ụwa.Ụfọdụ na-anwụ na nwata, ụfọdụ na-anwụ n'okenyè, maka na onye ụwa ga-azarịrị chi ya òkù mgbe ọbụla o jiri kpọọ ya.
Ọnwụ niile a na-ewute nke ukwuu, ọ sọgodi ya bụrụ na onye ahụ nọrọ ogologo ndụ ka Methuselah nke akwụkwọ nsọ tupu ọ laa mmụọ maka na ndị nke onye ahụ agaghị ahụzịkwa ya anya ọzọ n'ụwa a.
Nke kacha nke bụ na ọnwụ ọbụla na-ewèta oghere n'ezinụlọ ma na-ewètekwa mgbanwè ihe ụfọdụ n'ezinụlọ ahụ, n'otu ụzọ maọbụ nke ọzọ.Ọnwụ ọbụla na-emetụtakwa ndị ezinụlọ onye ahụ n'ụdị dị iche iche.
Ọka bụ ihe oriri na-amasị nwoke na nwaanyị, ma onye ukwu ma onye nta.O so n’ihe izizi na-apụta n’ime ihe ndị ọzọ niile a na-akọ n’ugbo.Ndị mmadụ na-eji ọńụ anabatata ọka n’ihi na mmadụ niile na-ata ma na-ejikwa ya eri ihe ndị ọzọ dị iche iche.
Kaosiladị, ụfọdụ ihe ndị ahụ agbanwèbela nwayọ-nwanyọ ugbua, maka ụka, ịgụ akwụkwọ, ịwa anya, mmepe obodo, na ihe ndị ọzọ.Nke ahụ wee bụrụ etu ụmụnwaanyị si eru uju di ha na ihe ha na-agabiga n'ala Yoruba ma di ha nwụọ.
A na-eji ube ata ọka ma jirikwa akụoyibo na-ata ya.N’ụzọ dị otu ahụ, a na-ahụ ya n’ọkụ maọbụ sie ya esi, ebe ụfọdụ na-eghekwa ya eghe.Ka o siri dị bụ na ọka na-atọ ụtọ, otu ọbụla e siri kwado ya.
Ọzọ dị ka ibe ya bụ na a na-ejikwa ọka esikọ ihe ndị ọzọ dịka agwa, abacha, ụkwa, akịdị w.d.g.Ọ na-abụ ezigbo erimeri mgbe ọbụla e jiri ọka sikọọ otu n’ime ihe ndị a.Ọ na-atọ ụtọ ma na-enyekwa ihe n’ahụ.Onye richaa, ọ na-ańụ mmiri.
Ka ọ dị ugbu a, ọka na-apụta nwayọọ nwayọọ, ọtụtụ ndị na-akọ ya ebupụtabala ya n’ahịa.Otu o siri dị ugbu a, o jubeghị eju ebe niile.Dịka a na-ere ya n’ahịa a na-ahụkwa ya n’ọkụ na njikọ tinyere akụkụ ụzọ dị iche iche, ma na-esikwa ya esi.
Ọ kpọtụrụ akpọtụ ma zụọ azụụ n'Ụkpọr bụ isi obodo okpuru ọchịchị Nnewi South na nso-nso a, dịka ndị obodo ahụ jiri óke ọñụ wee merùbe ụbọchị Ụkpọr nke ahọ 2019.
Ya bụ mmemme omenahọ bụ nke dọtàrà ọtụtụ ụmụafọ obodo ahụ sitere ebe dị iche iche wee bịa, ma bụrụkwa nke a nọrọ na ya wee nye onyinye nkwanye ùgwù nyégára ụfọdụ ndị Ụkpọr mepụtagòrò ihe dara ụda na ngalaba agbambọ ha dị iche iche.
E nwekwazịrị ọtụtụ ụzọ dị iche iche e si emegbu ụmụnwaanyị di ha nwụrụ n'ala Igbo site n'ọnọdụ a na-enye ha n'ezinụlọ na obodo dị iche iche malite n'oge di ha nwụrụ, ruo oge ha ruchara uju, maọbụkwanụ ogologo ụbọchị niile nke ndụ ha.
Ọ rịọkwazịrị ndị Ụkpọr, ọ kachasị ndị bi na mbà dị iche iche ka ha na-echetakwa na ọ na-abụ àkụ ruo ụlọ, a mara onye kpara ya, ma rịọ ha ka ha jisie ike na mbọ ha na-agba ma gharakwa ichezọ na o nwèrè ebe ha sìrì pụta.
A nọkwàzịrị na mmemme ahụ gbaa egwu ọdịnala dị iche iche, rie ọtụtụ nri e jiri mara ndị Igbo, ma mekwazie ọtụtụ ihe nkiri dị iche iche mere ka mmemme ahụ zaa aha a kpọrọ ya n'ezie.
N'agbànyèghị mgbanwe olenaole a e nwegoro n'ihe banyere ọnọdụ a na-enye ụmụnwaanyị ajadụ na mmegbu a na-emegbu ha n'ala Igbo, ọtụtụ ọrụ ka fọkwara, maka na ọtụtụ ihe amachàbèghị kwụrụ.
O nweghịkwanụ ụdị mmegbu e megburu nwaanyị ajadụ maọbụ etu o siri ruo uju, ka di ya nwụrụ anwụ si n'ọnwụ bilie, maọbụ gaa eluigwe ma ọ bụrụ na ọ bụ ihe ịga ọkụmmụọ ka o metere mgbe ọ nọ ndụ n'ụwa.
N'eziokwu, imegbu nwaanyị ajadụ bụ ihe ọjọọ, ma n'anya Chukwu, ma n'anya mmadụ.Onye megburu nwaanyị ajadụ mègbùrù chi ya.I so emegbu nwaanyị ajadụ Ị nà-anọ maọbụ na-ahụ ebe a na-emegbu nwaanyị ajadụ 
Kwụsị mmegbu a a na-emegbu ụmụnwaanyị ajadụ taa.Imegbu nwaanyị ajadụ bụ ihe ọjọọ na imegbu mmadụ ọbụla bụ ihe ọjọọ.Ya kwụsị taa.O si taa dị  mma, ọ dịbara gboo.
Onye a gwara kwe, a hụ ọzọ a gwakwa ya.Mana onye a gwara agwa ma ọ nụghị anụ, o mee emee, ọ hụ ahụ.
Ọ kpọtụrụ akpọtụ ma zụọ azụọ nso-nso a dịka ndị ògìgè 'Idemili Cultural Centre' dị n'Ụmụowelle Agụlụ, n'okpuru ọchịchị steeti Anaọcha nke steeti Anambra mèrè emume ịgba ọfala.Ya bụ oke mmemme bụ nke weere ọnọdụ n'isi ogìgè ndị òtù ahụ ma bụrụkwa nke dọtara imirikiti ụmụafọ obodo ahụ.
N'okwu ya na mmemme ahụ, onyeisi nchụaja ògigè ahụ, bụ Maazị Ralph Ndidi Obi kọwàrà na ebumnobi ya bụ emume bụ iji tute mmụọ na uche ndị mmadụ n'ebe Chineke nọ dịka onye kachasị ike na onye kachasị elu.
O mere ka a mara na Chineke na-aza ekpere ọbụla mmadụ jiri obi ọcha wee kpee n'ogige ahụ, ma kpọkuzie ndị mmadụ ka ha kaba ahụ nwee ezi aha, kwụba aka ha ọtọ ma bụrụkwa ndị eziokwu.
Mmemme ịgba ọfala ahụ bụ nke weere ọnọdụ mkpụrụ ụbọchị atọ, ma bụrụkwa nke a nọrọ na ya wee gbaa mgba, kpee usoro ekpere dị iche iche, tinyere ọtụtụ ihe ndị ọzọ mere ka ya bụ ụbọchị zaa aha a kpọrọ ya.
Ọ kpọtụrụ akpọtụ na nso nso a, dịka ndị obodo Ụmụoji, dị n'okpuru ọchịchị Idemili North nke steeti Anambra merùbèrè emume otu emume na-ewu èwù e jiri mara obodo ahụ, bụ emume Ụzọiyi.
Ka ọ na-ekwu okwu na mmemme ahụ, Oriakụ Mbanefo, nke ọ bụ odeakwụkwọ ọkpụtọrọkpụ na minịstịrị ahụ bụ Maazị Emmanuel Ume nọchitere anya, kọwàrà mkpa ọ dị obodo ọbụla ịkwàdo na ichekwaba omenala dị iche iche e jiri mara ha na ndị Igbo n'izugbe.
O kwupụtakwàrà ezi njikere gọọmenti steeti ahụ dị ijikọ aka ọnụ, ha na obodo dị iche iche, iji mezùpụta nke ahụ, n'ihi ọtụtụ uru ọ ga-eweta, nakwa etu nke ahụ pụrụ isi nye aka n'ịkwàlite ọnụ ego a na-enweta n'ime steeti ahụ.
Iri ji ọhụụ abụghịzị okwu ọhụụ na ntị nwa ọbụla gbara ahọ n'ala Igbo.Ka ọ dị taa, ọtụtụ ndị na-enye ya nkwọwa dị iche-iche ma na-ahụtakwa ya dịka nke ma ọ bụ nke ọzọ.
Ọ mere ka a mara o nweghị ihe ikpere arụsị maọbụ ihe ọbụla rụrụ arụ dịị na ya bụ emume, ma kpọkukwazie onye ọbụla ka o tinye aka n'ịkwalite omenala e jiri mara ha, maka na omenala bụ ọbara na-ehù n'agbụrụ n'agbụrụ.
Iri ji ọhụụ bụ otu n'ime omenala dị iche iche e ji mara ndị Igbo n'ụwa gbaa gburu gburu.Ọ bụ mmemme omenahọ ma bụrụkwa nke ezi nwaafọ Igbo ọbụla na-esonyesi ike na ya.
Mgbe ha kụnyesikwara mkpụrụ ọkụkụ dị iche iche dịka ji, ede, akpụ, ọka, ọnà, ụgụ, ọkwụrụ, ụgbọgụrụ na ihe ndị ọzọ n'ubi ha na-atụ anya na ha ga-enweta nke karịrị nke ahụ n'ahọ ọzọ, maka na ala bụ ọ nara ọ zụọ.
Oge nke ahụ ruzịrị, ihe ndị a tochaa, ndị Igbo n'obodo ha dị iche iche na-akpọ oriri n'isi otu n'ime ha, nke bụ eze ha, tupu onye ọbụla n'obodo ahụ amalite ribe ya.
Ndị obodo ndị ọzọ nwegasịrị ihe dị iche iche ha na-akpọ ya n'obodo ha, bụ nke dabarà n'usoro ya bụ mmemme.Iji ma atụ, e nwere Ìhèjiọkụ, Imo Ọka Awka, Afịọlụ Nnewi, Afịọlụ Nnobi, Ịwa ji, Njọkụ, Ịgba Ọfala, Ilo Mmụọ n'Ogidi, tinyere ndị ọzọ.
Tupuu ụbọchị a ga-eri ji ọhụụ kpọmkwem, a na-aga n'ọba, tọsịa ma wepùsie ji ochie niile dị n'ọba ji, iji wee nabata ji ọhụ na iji kwanyere ya ùgwù dịka onye ọhụụ ọ bụ, maka na oke ji na abàlà adịghị azọ ihu ọba.
Oge ụfọdụ, onye kacha bụrụ okenye n'obodo na-anọ na mmemme iri ji ọhụụ wee kọọrọ ndị obodo ahụ ọtụtụ akụkọ miri emi dịgasị añaa gbasara obodo ahụ, dịka akụkọ ntọala ma ọ bụ akụkọ okike history nke obodo ahụ, ebe ha siri bịa, nakwa ọtụtụ akụkọ ọdịnala ndị ọzọ.
Nke kacha nke bụ na mmemme iri ji ọhụụ na-abụkwazị oge oriri na ọñụñụ pụrụ iche maka na erimeri na-abụ atụrụ taraba onye ọbụla na-añụkwa ọgwụ afọ ma ghebe afọ ya oghe tupuu o si n'ụlọ ya pụtaba.
Nkwụ, nke gụnyere mmanya ngwọ, nkwụ elu, mmanya karama, ji a hụrụ ahụ ma were ụtazị mara abụba, ose, ụkpaka, ogiri na mmanụ na-amụ mịrị mịrị bụgbadonọọ ihe ndị na-eme ka mmemme ahụ zaa aha a kpọrọ ya.
Ihe ndị a niile bụ ihe na-eweta obi añụrị na obi ụtọ na ya bụ mmemme omenahọ, ka a ga-asị oge ya agwụna agwụ.
Ụfọdụ obodo na-eme mmemme iri ji ọhụ n'ọnwa nke asatọ, ebe ụfọdụ na-eme nke ha n'ọnwa nke iteghete, maka na ọ bụ mgbe onye jiri teta, ọ bụrụ ụtụtụ ya.
N'ọtụtụ obodo, ụfọdụ ndị aka ji akụ na ndị selitere isi n'obodo na-eme mmemme ịwa ji ma ọ bụ iri ji na be ha dị iche-iche, bụkwa nke ọ na-akpọkù ndị enyi ya na ndị ọzọ metụtara ya ka ha sonye na ya.
Mana tupu nke ahụ, obodo ga-ebugodi ụzọ richaa ji ọhụụ dịka obodo, maka na ọ bụ ọbagwò na-efé ọdụ, ọbụghị ọdụ na-efé ọbagwò.Otu ọ dị, ihe ndị a niile bụ ihe obi ụtọ na ihe oriri na ọñụñụ.
Na-agbanyeghị ihe ndị a niile, n'elu uwa ugbu a, ọtụtụ ndị mmadụ na-ahụtazị iri ji ọhụụ dịka ikpere arụsị, ebe ndị obodo ụfọdụ mechigoro ya kpamkpam n'ihi na ha na-ahụta ndị na-eme ya dịka ndị nọ n'isì.
Otu ọ dị, ide mmiri sị ndị na-akpara ala nna ya, ha jisie ike, na nsogbu adịghị, kama na mgbe nwanne ya nwaanyị bụ udummiri bàtàrà ebe ọ gara, o were aka ya kọwaa ebe oke dị.
Onye ọbụla tinye aka ma gbasie mbọ ike otu o nwèrè ike n'ụdị nke ya ịkwàlite iri ji ọhụụ n'ala Igbo, nakwa omenala ndị ọzọ e jiri mara Igbo.
Òtù jikọtara ụmụafọ steeti Anambra bi na mpaghara Michigan nke mbà U.S.A ebunyela gọọmenti steeti Anambra akụrụngwa nchekwa ahụike nà ngwaọrụ dị iche iche dịka nkwàdo na enyemaka nke ha n'agha ahụ a na-ebu megide ọrịa nje korona n'ime steeti ahụ.
Akụrụngwa ha butere gụnyèrè ihe ndị ọrụ ahụike ji eyichi ahụ ma ha nọrọ n'ihu ọrụ , ma bụrụkwa nke a ga-ekesàra ụlọ ahụike dị iche iche dịgasị na steeti ahụ, ebe a na-elekọta ndị nwere ọrịa korona.
Ọ kọwara na akụrụngwa ahụ ha butèrè bụ iji tụnye ụtụ nke ha n'ịchụ ọrịa ahụ ọsọ, ma kwezie nkwà na òtù ahụ ga-aga n'ihu ịdị na-enye gọọmenti nkwàdo na mgbe na mgbe.
Ọ kpọkuzịrị ndị ọzọ bụ ndị aka ji akụ, nakwa ụmụafọ Anambra bi na mba ofesi dị iche iche ka ha ñomie ezi akparamagwa ahụ.
Dịka ọ na-eme ka a mara na ọrịa korona ka na-agakwa n'ihu na-agbasa, o nyekwazịrị onye ọbụla ndụmọdụ ka ọ na-erube isi nye ntụziaka ahụ e nyere banyare ya bụ ọrịa n'ebe ọbụla ọ nọ na n'ihe ọbụla ọ na-eme.
Igbo sị na ọ bụ ihe nnekwu ọkụkọ nwere ka o ji emere okeọkpa ọgọ, ma sịkwa na ọ na-abụ e jikọọ aka buo ozu enyī, ọ dị mfe.
Mmemme nnyefè ihe ahụ bụ nke weere ọnọdụ n'obi gọọmenti dị n'Awka bụ isi obodo steeti ahụ, ma bụrụkwa nke ụfọdụ ndị selitere isi n'ọrụ gọọmenti steeti ahụ sònyèrè na ya.
O mere ka a mara na site na nkwàdo ahụ ndị mmadụ, òtù na ụlọọrụ dị iche iche nyegoro gọọmenti steeti ahụ, na gọọmenti wàtàrà ọgọdọ ibuso ọrịa ahụ agha, ma kpọpụtasịa ụfọdụ ihe dị iche iche gọọmenti megoro n'ibuso ọrịa ahụ agha.
O kelekwazịrị ụlọọrụ ndị ọzọ nyegoro gọọmenti nkwàdo n'ụzọ dị iche iche, ma kwezie nkwà na gọọmenti agaghị ada mbà n'ịchụ ọrịa ahụ ọsọ na steeti ahụ, ọbụnadị ugbua e mepechagoro ụfọdụ ihe dị iche iche e mechiri emechi n'oge mbụ na steeti ahụ n'ihi ọrịa ahụ.
Ọ kpọtụrụ akpọtụ ma zụọ azụọ na nsonso a, dịka ndị obodo Ụmụoji, dị n'okpuru ọchịchị Idemili North nke steeti Anambra merùbèrè otu oke mmemme e jiri mara ndị Igbo, bụ mmemme iri ji ọhụụ ha nke ahọ 2020.
Ọ kpọpụtasịkwara ụfọdụ ụzọ dị iche iche Gọvanọ Obianọ sigoro nwògharịa ngalaba ọrụ ugbo steeti ahụ ka ọ na-amịzị akpịrị, ma kpọkuzie ọhaneze ndị Anambra ka ha were ohere ọma ahụ kpọrọ ihe ugbua, maka na ọ naghị adị mma ịnọ n'ikpo nri na-ebe akwa agụụ.
Ọ na-adị mma ịma ọkwa mmiri tupu ozuzo ya, ma na-akakwa mma iji ehihie wee chụba ewu ojii, maka na chi jie ọ hịa ahụ njide.
Ọ bụ n'ịgbaso nke a ka gọọmenti steeti Anambra jiri kpọọ òkù ọzọ ma dụọ ụmụafọ steeti ahụ ọdụ ka ha na-edebe ọwà mmiri ha ọcha, ma kwụsị iji unyi, atịtị na ihe ndị ọzọ dị etu ahụ were na-emetọ maọbụ na-asụchisi ọwà ọwà mmiri dị na mpaghara ha.
Ebe dị iche iche Maazị Obidiegwu na ndị òtù ọrụ ya bàgidere n'ọrụ nà njem nleta ọrụ ahụ gụnyèrè ụzọ Atanị dị n'okpuru ọchịchị Ọgbaru ụzọ Ọrlụ dị n'okpuru ọchịchị n'okpuru ọchịchị Ihiala, nakwa okporo ụzọ Nneni—Adazi-Ani dị n'okpuru ọchịchị Anaọcha.
N'okwu ya bànyere nke ahụ, onyeisioche nchere ogè n'okpuru ọchịchị Ọgbaru, bụ Maazị Arinzechukwu Awogu kèlèrè gọọmenti steeti Anambra maka etu o si agbasi mbọ ike ịkọchàsị na ịhụ na ọwà mmiri na-adị ọcha, iji kwàlite ezi ọnọdụ adịmọcha gburugburu steeti ahụ.
Ụfọdụ ụmụafọ obodo ahụ dị iche iche a gara ụbọchị ahụ kèlèrè ọchịchị steeti Anambra maka ezi ọrụ ya, ma kwe nkwà na ha ga-amalitezị ebe gọọmenti kwụsịrị, iji hụ na ọwa mmiri dị na mpaghara ha na-adị ọcha oge ọbụla.
Ka ọ dị taa, gọọmenti steeti Anambra ekpebiela ma kwuwaa na ọ ga-akụtù ụlọ ahụ tigburu ya bụ nwaanyị, maka na o teela aka o jiri maba ọkwà ma na-adọ aka na ntị megide ụlọ ọdịda n'ụdị ọbụla n'ime steeti ahụ.
Mkpebi ịkụtù ụlọ ahụ bụ nke e kwupụtàrà site n'ọnụ Maazị Chike Maduekwe, bụ onyeisi ụlọọrụ 'Anambra State Physical Planning Board ANSPPB', n'okwu ya banyere ya bụ ụlọ.
O mere ka a mara na e belatala ọnụọgụgụ ụlọ ọdịda na steeti ahụ, nke na o tètụla a nụdobere akụkọ ya, ma kwekwazie nkwà na ụlọọrụ ahụ agaghị ada mbà n'ibu agha megide nke ahụ, wee ruo mgbe a nụdobèrè ya kpamkpam.
Nwunye aka na-achị steeti Anambra, bụ Oriakụ Ebelechukwu Obianọ nọrọ na nsonso a wee jiri ihe enyemaka dị iche iche wee kwàdo ndị ahụ iju mmiri chụpụrụ be ha n'ime okpuru ọchịchị ime obodo dị iche iche na steeti ahụ.
Ibunye na ikesà ihe enyemaka ahụ bụ nke Oriakụ Obianọ mere site n'okpuru atụmatụ òtù ọrụ obi ebere ya, bụ 'Caring Family Enhancement
Initiative, CAFE', ma bụrụkwa nke e mere n'ogìgè ụlọikwuu ebe ahụ ndị iju mmiri chụpụrụ be ha nọ, ma n'okpuru ọchịchị Ọgbaru ma na 'Onitsha North'
Ihe dị iche iche e buyere ndị ahụ gụnyèrè nri, ọgwụ, ákwà, àkwà, ihe e ji akwàlite adịmocha, nakwa ihe ndị ọzọ e ji akwàlite ọnọdụ obibindụ.
Na ntụnye nke ya, onyeisioche okpuru ọchịchị Ogbaru, bụ Maazị Arinze Awogu kèlèrè Oriakụ Obianọ maka mgbataọsọ ya, nakwa nkwàdo gọọmenti steeti ahụ na-enye, ma kpee ka Chineke gaa n'ihu ịgba ha ume na ịgọzi ha mmaji kwuru mmaji.
Aka na-achị steeti Anambra, bụ Gọvanọ Willie Obianọ agbapeela ọrụ iguzòbe ụlọọgwụ ebe a ga na-elekọta akụrụ kidney mmadụ na Nnewi, dị n'okpuru ọchịchị ime obodo 'Nnewi North' nke steeti ahụ.
Ya bụ nnukwu ụlọọgwụ bụ nke a na-arụ site n'aka otu onye nnọrọonwe, bụ Dọkịta Okey Chidolue, ma bụrụkwa ebe a ga na-agwọ ma na-elekọta ụdị ọrịa akụrụ dị iche iche, ma ihe gbasaara inyòchà, ịgbanwògharị na itinyegharị akụrụ.
Ọ kpọpụtasịrị ihe dị iche iche ọchịchị steeti ahụ mepụtagoro na ngalaba ahụike steeti ahụ iji kwàlite ezi ọnọdụ ahụike ụmụafọ steeti ahụ, ọkachasị site n'okpuru atụmatụ nchekwa ahụike steeti ahụ bụ 'Anambra State Health Insurance Scheme ASHIA' nakwa site n'inwogharị ngalaba ahụike steeti ahụ n'izugbe.
N'okwu nke ya, onye na-ewu ụlọ ahụike ọhụụ ahụ, Dọkịta Chidolue kọwara na ebumnobi o jiri bagide n'ọrụ ahụ bụ iji metụ ndụ ụmụ mmadụ aka n'ụzọ dị mma ma belatakwa ihe isiike ụfọdụ n'ime ha na-agabiga, ọkachasị dịka o siri metụta ọnọdụ ahụike na akụrụ ha.
Oke ihe ịgba anyammiri dapụtara na nsonso a ọzọ, dịka otu onye ọkwọ ụgbọala ogbuo ọwara ọsọ jiri ụgbọala wee kọtuo ma kụgbuo otu nwaanyị na-agara onwe ya n'Ọnichị.
N'okwu ya banyere ajọ ọdachi ahụ onyeisi ụlọọrụ FRSC na steeti Anambra, bụ Maazị Andrew Kumapayi kasìri ezinụlọ onye nke ha nwụrụ obi ma kpee ka Chineke nabata mkpụrụobi nwaanyị ahụ nwụrụ anwụ ma mekwa ka o zuru ike na ndokwa.
Ọ bụ n'ịgbaso ya bụ omenala dịbara gboo ka ndị obodo Owerre-Ezukala jiri nọrọ na nsonso a wee merùbe mmemme iri ji ọhụụ nke ha, nke ahọ 2020.
O kwuru na ụgbọala ọhụụ ahụ Gọvanọ gòrò site n'aka Innoson, ga-enyekwa aka ịgbà ụlọ mmepụta ụgbọala ahụ dị n'Anambra ume nke ukwuu.Ọ gakwazịrị n'ihu kwe nkwà na obodo ahụ agaghị ada mbà n'inye ọchịchị ya nkwàdo.
A nọrọ na ya bụ nnukwu mmemme wee buo ìhù tụọ mmamma nyégara ya bụ eze ọdịnala, site n'aka ndị enyị, ndị agbatobi obodo ahụ, ndị ọrụ ụka, na ndị ọzọ na-echere obodo ahụ ezi echiche, bụ ndị nyere ya onyinye dị iche iche.
Igbo sị na ọ na-abụ a gbakọọ e righị, ọ dị ka e jere ọgụ be ndị mmụọ maka na ọbụladị n'ụzụ akwa, ire na-eburịrị mmanụ ala.
Òtù ahụ jikọtara ụmụafọ Amawbịa bi na mba USA nọrọ na nsonso a wee bukọta ma kesàárá ndị dị iche iche ihe na-esiri ike n'obodo ahụ ihe nkwàdo dị iche iche.
Ihe ndị ahụ bụ nke a tụkọtara site n'aka ụmụnwoke, ụmụnwaanyị, na ndị nwadiala Amawbịa bi mbà USA, ma bụrụkwa nke e kesàrà ndị dị ichie iche sitere ime ogbè isii e nwere n'obodo ahụ, tinyere ụfọdụ ndị abụghị ụmụafọ Amawbịa bi n'obodo ahụ.
N'okwu nke ya, onyeisi ọchịchị 'Amawbia Town Union' bụ Maazị Ebele Nwufo kọwara nkwàdo ahụ dịka ezi ngosipụta ịhụnanya na obi nwanne, ma kwuo na ọ na-abụ akụ ruo ụlọ, a mara onye kpara ya.
Maazị Nwufo, nke ọ bụ Maazị Chukwukadibia Nathaniel gwara ndị ketara òkè n'ihe nkwàdo ahụ ka ha jìkwaa ma mara mee ihe ha kètàrà, ma dụọ ndị esoghị kèta n'àgbà nkwàdo nke a ka ha nwee ndidi, maka na ha pụrụ ikètà okè n'ihe nkwàdo ndị ọzọ na-abịa n'ọdịnihu.
N'okwu ha n'ótù n'ótù, ụfọdụ ndị soro keta òkè n'ihe nkwàdo ahụ, nke gụnyere Maazị Matthew Enukorah, na Oriakụ Chinyere Okechukwu kèlèrè ndị buteere ha ihe ahụ, ma kpee ka Chineke kwụghachi ma gọzie ha mmaji kwuru mmaji.
N'ịgbasò nke ahụ, iri ji ọhụụ bụ otu n'ime omenala dị iche iche e ji mara ndị Igbo n'ụwa gbaa gburugburu.Ọ bụ mmemme omenahọ ma bụrụkwa nke ezi nwaafọ Igbo ọbụla na-esonyesi ike na ya.
A kpọkuola ma dụọ ndị Anambra ọdụ ka ha leghara asịrị anya, debanye aha ha, ma sonyesie ike n'ịgba ọgwụ mgbochi ọrịa korona ahụ a maara dịka 'Oxford-Astrazeneca' bụ nke a na-gba n'ime steeti ahụ ugbua, n'ihi na o nweghị mpụtara ọjọọ ọbụla o nwere.
Oku a bụ nke a kpọrọ site n'ọnụ onyeisi ụlọọrụ 'Anambra State Primary Health Care Development Agency ASPHCDA' bụ Dọkịta Chioma Ezenyimulu n'okwu ya na mmemme ọgbakọ ndị Bishọọpụ, bụ nke weere ọnọdụ n'Ọka Awka bụ isi obodo steeti ahụ.
Ọ kọwara na akụkọ ọjọọ ahụ ndị mmadụ na-akọ banyere ọgwụ ahụ bụ asịrị enweghị isi na ọdụ, ma mee ka a mara na a gbaala mmadụ ruru puku ise ọgwụ ahụ n'ime steeti ahụ ọgwụ ahụ, n'enweghị mpụtara ọjọọ ọbụla si na ya.
Tupuu ụbọchị a ga-eri ji ọhụụ kpọmkwem, a na-aga n'ọba, tọsịa ma wepùsie ji ochie niile dị n'ọba ji, iji wee nabata ji ọhụ na iji kwanyere ya ùgwù dịka onye ọhụụ ọ bụ, maka na oke ji na abàlà anaghị azọ ihu ọba.
Ụbọchị ahụ a na-eri ji ọhụụ kpọmkwem na-abụ oge igosipụta ịma mma nke ọnatarachi dị iche iche ndị Igbo nwere nakwa ihe ngosi ndị ọzọ Chukwu jiri gọzie ha.
Ụfọdụ na-agbakwazị mgba ka ha mebe nke ha, bụ oge ụmụokorobịa ji esì ọkụkpụ, ka a mara onye ka eriju afọ ma ọ bụ onye ákwà kàrà si ike n'ukwu, maka na ọ na-abụ dike zùte dike ibe ya n'ụzọ, a mara akanwụ na ụtaba, nke na-akpọlite uzere.
Nke kacha nke bụ na mmemme iri ji ọhụụ na-abụkwazị oge oriri na ọñụñụ pụrụ iche maka na erimeri na-abụ atụrụ taba ụbọchị ahụ onye ọbụla na-añụkwa ọgwụ afọ ma ghebe afọ ya oghe tupuu o si n'ụlọ ya pụtaba.
Nkwụ, nke gụnyere mmanya ngwọ, nkwụ elu, mmanya karama, ji a hụrụ ahụ ma were ụtazị mara abụba, ose, ụkpaka, ogiri na mmanụ na-amụ mịrịmịrị chọọ ya mma socha n'oriri a na-eri ụbọchị ahụ, na ihe ndị na-eme ka mmemme ahụ zaa aha a kpọrọ ya.
Na-agbanyeghị ihe ndị a niile, n'elu uwa ugbua, ọtụtụ ndị mmadụ na-ahụtazị iri ji ọhụụ dịka ikpere arụsị, ebe ndị obodo ụfọdụ mechigoro ya kpamkpam n'ihi na ha na-ahụta ndị na-eme ya dịka ndị na-agọ mmụọ na ndị nọ n'ìsì.
Otu ọ dị, ide mmiri sị ndị na-akpara ala nna ya, ha jisie ike, na nsogbu adịghị, kama na mgbe nwanne ya nwaanyị bụ udummiri bàtàrà ebe ọ gara, o were aka ya kọwaa ebe oke siri dị.
Onye ọbụla tinye aka ma gbasie mbọ ike otu o nwèrè ike n'ụdị nke ya iji ịkwàlite iri ji ọhụụ n'ala Igbo, ya na omenala, ọdịnala na ihe ndị ọzọ e jiri mara Igbo.
Ndị Igbo, ka anyị cheta na ọ bụkwanụ otu onye siri pịa akụ ya ka ọ ga-esi debe ọnụ maka na, tigbuo mmụọ, tigbuo mmadụ, udele ka ga-ejupùtakwa n'eluigwe.
Òtù jikọtara ndị ntorobịa n'Anambra a maara dịka 'United Anambra Youth Assembly U-AYA' na nkè ụmụnwaanyị a maara dịka 'United Anambra Women Assembly U-AWA' nọrọ na nsonso a wee chịkọba nnukwu ọgbakọ ekpere dara ụda maka steeti Anambra.
Ya bụ nnukwu ọgbakọ ekpere bụ nke weere ọnọdụ n'ogige Ọkammụta 'Dora Akunyili Women Development Centre' dị n'Awka bụ isi obodo steeti ahụ, ma bụrụkwa nke dọtara ndị isi ụka dị iche iche nakwa ndị ọzọ e ji okwu ha agba ìzù na ngalaba ndị iche iche na steeti ahụ.
Na ntụnye nke ya, onyeisi ụlọọrụ 'Anambra State Signage and Advertisement Agency', Maazị Jude Emecheta kọwara ya bụ ọgbakọ ekpere dịka nke magburu onwe ya, ma kpọkukwa Ndị Anambra ka ha hie asaa n'anya ma tụnyere onye ma nke ekwe na-akụ ka ọ chịa Anambra n'ahọ na-abịa abịa.
E wezùga ekpere e kpegasịrị ụbọchị ahụ, a nọrọ na ya bụ mmemme wee bụọ abụ otuto na abụ ofufe dị iche iche, bụzị nke mere ka ọ zaa aha a kpọrọ ya.
Òtù ọrụ obi ebere a maara dịka 'All4One Friends Club of Nigeria' nọrọ na nsonso a wee kwụọrọ mmadụ iri na anọ ụgwọ ụlọọgwụ n'ụlọ ahụike nkụzi Mahadum Nnamdị Azikiwe dị na Nnewi, n'okpuru ọchịchị 'Nnewi North' nke steeti Anambra.
Ndị ahụ a kwụụrụ ụgwọ ụlọọgwụ gụnyere ụmụnwaanyị mụrụ ụmụ ọhụụ, onye nwetara mmerụahụ site n'ihe mberede okporo ụzọ, nwoke gbajiri ọkpụkpọ nkwonkwo bụ spaịnaa kọọdụ ya, tinyekwara ndị ọzọ dịchagoro mma mana ha apụghị ịkwụnwu ụgwọ ụlọọgwụ ha, n'agbata ọnwa Julaị ahọ gara aga ruo ọnwa ekeresimeesi.
Ịma mma nke ọnatarachi na omenala ndị Igbo pụtàrànnọọ ìhè ọzọ nso nso a, dịka ndị obodo Owerre-Ezukala dị n'okpuru ọchịchị Orumba South nas steeti Anambra merùbèrè emume Ọkụka-Oriri Ji Ọhụụ, bụ mmemme iri ji ọhụụ ya kpọmkwèm nke ahọ 2019.
Ndị ọzọ e nyere onyinye nkwanye ùgwù na mmemme ahụ gụnyèrè onyeisi oche nchere oge n'okpuru ọchịchị Orumba South, bụ Maazị Raymond Onyegu onye enyemaka pụrụ iche nye Gọvaọ n'ihe gbasaara mmekọrịta obodo, bụ Maazị Ogechukwu Ndụche, tinyere ụfọdụ ndị ọzọ.
Oke ọñụ dara na nsonso a n'obodo Ihiala dị n'okpuru ọchịchị steeti Anambra, dịka ndị obodo ahụ merùbèrè mmemme iri ji ọhụụ ha nke ahọ 2020.
O kwezịrị nkwà na Ndị Ihiala ga-aga n'ihu ịkwadò ọchịchị nọ ugbua na steeti ahụ, ọbụladị dịka ọ kpọkukwàrà ụmụafọ obodo ahụ ka ha sonyesie ike na nnwògharị ahụ na-aga n'ihu ugbua na ngalaba ọrụ ugbo nke steeti ahụ, n'ihi na úrù dị n'ọrụ ugbo.
Ụfọdụ ndị ọzọ sonyere na mmemme ahụ gụnyèrè onyeisioche nchere ogè n'okpuru ọchịchị Ihiala, bụ Maazị Okechukwu Chukwu onyeisi ọchịchị obodo ahụ, bụ Maazị Okechukwu Chukwu, tinyere ụfọdụ ndị ọzọ.
Ka ọ dị taa, ndị obodo Nteje Abọgụ, dị n'okpuru ọchịchị Oyi n'ime steeti Anambra emeela mmemme Ịlọ Mmụọ, bụ otu oke mmemme e jiri mara ya bụ obodo, ma bụrụkwa mmemme ịwa na iri ji ọhụụ nke eze ọdịnala obodo ahụ.
Oge ọ wachara ji ahụ kpọmkwem, o kwùwàzịkwàra ma mee ka ụmụafọ Nteje mara na ji ọhụụ etozuola oke ma dịkwa njikere maka oriri na ya bụ obodo.
Onyeisi ọchịchị obodo ahụ, bụ Maazị Berneth Chinweze kọwara mmemme Ịlọ Mmụọ Nteje dịka omenala dịbara gboo n'obodo ahụ, ma bụrụkwa oge ha ji akwanyere ji ùgwù na oge ha ji ekele Chineke maka ahọ ọrụ gara aga na owuwe ihe ubì.
Mmemme nguzobe a bụ nke weere ọnọdụ n'ụlọ ezumeezu obodo Alor, ma bụrụkwa nke dọtara imirikiti ụmụafọ obodo ahụ selitere isi na ngalaba dị iche iche, tinyere ndị ọrụ gọọmenti na ọtụtụ ndị ọzọ e ji okwu ha agba ìzù.
Ihe e nwetasịrị n'aka ndị ahụ gụegbe 'AK47' na-agba ọnụ narị atọ iri isii na isii ọtụtụ nsụnsụ egbe dị iche iche, uwe ndị otu IPOB, ọgwụ agwọrọ agwọ na otụtụ ihe ndị ọzọ e ji ebibi ndụ.
N'okwu ya na mmemme ahụ, Onowu obodo ahụ, bụ Maazị Okwuchukwu Ezekwesili rụtụrụ aka n'okwu bànyere onye bụbụ eze ọdịnala obodo ahụ, onye gọọmenti steeti Anambra chụtùgodiri n'ọkwa n'ihi akparamagwa ezighị ezi ọ kparà.
Ọ sị na otu onye n'ime ndị ahụ a na-enyo enyo, bụ Kenneth Chiemezie bụ onye otu ọzọ na-eji ọgbaa tum tum ezu ndị aka ha dị ọcha ohi ma sịkwa na o duuru ndị uwe oji wee ga gosi ha ebe ndị na-amụgosi ha ọrụ na-ezo.
Maazị Umar sị na ndị ahụ niile ekwupụtachago ihe dị iche iche ha mere na akụmakụ ha kụrụ na ha na-enyezịkwara ndị uwe ojii ahụ aka na nnyocha ha iji wee nwụchikọọ ndị otu ha ndị fọrọ afọ.
Ọ rịọkwazịrị nkwàdo ụmụafọ obodo ahụ nàkwà ekpere ha, maka na ọ bụ naanị site na nke ahụ ka ọ pụrụ isi mee nke ọma dịka eze ọdịnala.
Ndị a bụzịkwa ndi a ga-anọ oge na-adịghị anya wee kpụpụ ụlọ ikpe ma e mechaa nnyocha, ka e wee jiri usoro iwu wee nyụchaa ha anya.
Ụfọdụ ihe pụtakarịchara ìhè na mmemme ahụ gụnyèrè iji eze ọdịnala ọhụụ ahụ ejiji ọhụụ dịka eze ọdịnala, ikpubè okpueze, nakwa inyefè ya ọfọ obodo ahụ n'aka, tinyere ihe ndị ọzọ mere ka ya bụ mmemme dàá ụdà.
Ọ kpọtụrụ akpọtụ ma zụọ azụọ na nsonso a, dịka ndị ọkwa nkà, ndị odee, nakwa ndị na-eti egwu zùkọrọ na ngwùrù be onye otu ha bụ Ọkammụta Peter Umeadị na nsonso a, wee nwee ọnọdụ ụwa mgbèdè, ma jirikwa nkà ha mee onwe ha obi ụtọ.
Mmemme ụwa mgbede ahụ bụ nke a chịkọbara site n'aka Ọkammụta Peter Umeadị, bụ ọkaikpe steeti Anambra n'oge mbụ, ma bụrụkwa nke were ọnọdụ na be ya dị n'Agụ Ukwu Nri, n'okpuru ọchịchị ime obodo Anaọcha.
N'okwu mmalite ya na mmemme ahụ, onyeisioche na ya bụ ọgbakọ, bụ Oriakụ Loretta Aniagolu kọwàrà nkà dịka ihe dị oke mkpà n'obodo, ma kọwaa ndị na-eme nkà dịka ndị nwere ihe ọ ga-ewe iji kwàlite ọganihu mmepe obodo ọbụla.
Ọ kpọtụrụ akpọtụ ma zụọ azụọ na nsonso a, dịka ndị obodo Enugwu-Agụleri dị n'okpuru ọchịchị ime obodo 'Anambra East' nke steeti Anambra merùbèrè mmemme Oriri Ọbịbịa Eri, bụ otu nnukwu mmemme ọdịnala pụrụ ichè e jiri mara obodo ahụ.
Nnukwu mmemme ahụ wèèrè ọnọdụ n'obí eze ọdịnala obodo ahụ, bụ Eze Chukwuemeka Eri, bụkwa onye nọ n'isi mmemme ahụ.Ọtụtụ ụmụafọ obodo ahụ na dị iche iche e ji okwu ha agba ìzù na steeti Anambra na mpụga ya sonyèkwàrà na mmemme ahụ.
Ọkammụta Umeadị mechààrà wee gụọ Abiku bụ abụ poem si n'aka onye edemede J.P.Clark lagoro mmụọ, ya na Song of Sorrow nke si n'aka Awoonor-Williams.
N'ihe ọgụgụ nke ya na mmemme ahụ, otu nwa amadi na-ewu èwù n'ihe gbasaara ịkwa nkà, bụ Ọkammụta Krydz Ikwuemesi kọwara etu a ga-esi tute uli na iji ya eme ihe n'ala Igbo, site n'iji ya na-arụpụtasị ihe dị iche iche, dịka uwe, okpu na ihe ndị ọzọ.
Oge ọ na-agọ ọjị na mmemme ahụ, ya bụ eze ọdịnala kpekwazịrị ekpere ngọzị, ọganihu, nchekwa, ahụike, ogologo ndụ na ihe akụakụ na ihe enweenwe n'isi ụmụafọ obodo ahụ niile nọgasị ebe dị iche iche.
Ya bụ mmemme dọtàrà ndị eze ọdịnala dị iche iche emume ọdịnala ahụ metụtara, nke gụnyere eze ọdịnala Aguleri, bụ Eze Michael Idigo eze ọdịnala Eziagulu Otu Aguleri, bụ Eze Lawrence Nwofia eze ọdịnala Mkpunando Aguleri, bụ Eze Johnson Mbanefo.
Ndị eze ọdịnala ahụ, n'okwu ha n'otu n'otu, mèrè ka a mara na ha na-esonye ma na-abịakọta ọnụ na mmemme ahụ kwà ahọ ọbụla, iji sọpụrụ ma kwanyere nnukwu nna ha bụ Eri ùgwù etu o siri kwesi, dịka onye mụsàrà Igbo niile.
Otu nwa amadi na-ewu ewù n'iti egwu, bụ Bongos Ikwue nọkwara na mmemme ahụ wee jiri egwu ya, bụ Mustapha and Christopher na Man and Man wee huchatụọ ụmụ mmadụ aka n'ụbụrụ ebe DJ Ugochukwu jikwara ụfọdụ egwu dị ụtọ wee kpọfèé ndị bịara mmemme ahụ.
A nọkwara na mmemme ahụ wee maa mbèm site n'aka Izunna Okafor, ma mekwa ihe ngosi nkenke ejìjé Money Man’s Diary nke si n'aka Akpos Adesi, bụ nke e mere site n'aka Chimaobi Okolo na Ugochukwu Ugwu, nke ọ bụkwa Ugochukwu Ugwu hàzìrì ya.
Ndị dị iche iche kwuru okwu na mmemme ahụ gụnyèrè onyeisioche Ojiana Ụnọ Aguleri, bụ Ichie Okechukwu Dibua onyeisioche nchere oge n'okpuru ọchịchị 'Anambra East', bụ Maazị Obi Nweke onyeisioche òtù 'Aguleri National Youth Association ANYA' bụ Maazị Nnamdi Ikeli-Adimora, tinyere ụfọdụ ndị ọzọ.
A nọrọ na mmemme ahụ gbaa egwu mmanwụ na egwu ọdịnala ndị ọzọ dị iche iche, ñụọ ma rikwa gwoogwoo nke mere ka ya bụ emume zaa aha a kpọrọ ya.
Iji zaa aha a kpọrọ ya n'ezie, memme ahụ bụ nke a nọrọ na ya wee kụọ nkazị n'eze, táá, lóó, ma ñụsàá ụmụ ihe a haziri nke ọma, maka na ụwa mgbede bụ ya ka mma n'ezie, dịka ndị tiri egwu siri kọwaa.
Ọ kpọpụtasịrị ụfọdụ ihe dị iche iche nwa amadi ahụ mepụtàgoro na dayọsiisi ahụ n'ime ahọ iri gara aga, ma kpee ka Chineke gaa n'ihu idu na ịgbà ya ume.
N'okwu nke ya, Achbishọọpụ Ibezim mere ka a mara na ndụ ya jupụtara n'akụkọ ọgbụgba àmà, mee ka a mara na ọrụ ụka akụzierela ya ọtụtụ ihe ọbụladị dịka o kèlèrè Chineke maka odudu ya na ọrụ ebube Ya n'ime ndụ ya dịka onye ọrụ ụka.
A nọrọ na mmemme ahụ wee waa achịcha bekee maka oke ụbọchị ahụ, bụọ abụ otutu dị iche iche, ma tụkwara Chineke mmamma, mee emume ịkụ ngazị n'eze, tinyéré ihe ndị ọzọ e mere, nke mezịrị ka ya bụ mmemme zaa aha a kpọrọ ya.
Ndị gọvanọ ise nke mpaghara ndịda-ọwụwa anyanwụ ala anyị akatọọna mwakpo ahụ ndị ọrụ agha ala anyị wakporo ụlọ onye ndu ndị otu IPOB ma kwuo na nke ahụ ekwesighị ekwesi chaa chaa.
Onye nnọchite anya ala anyị na mba ofesi noge gara aga ma bụrụkwa nwunye Dim Chukwuemeka Ọdụmegwu Ojukwu lagoro mmụọ, bụ oriakụ Bianca Ojukwu adọọna onye ndu ndi IPOB bụ maazị Nnamdị Kanụ na ndi otu ahụ aka na ntị banyere nhọpụta ọkwa ọchịchị a ga-eme na steeti Anambra.
Ya bụ agụ nwaanyị kwuputara nke a n'Awka ụbọchị Tọọzdee na mmemme iguzobe otu 'Akpọkuodike Fan Club' ma dụọ ndị otu ahụ hoohaa ka ha wepu aka noku ahụ ha na-akpọ banyere ịghasa ya bụ nhọpụta a ga-eme n'onwa Nọvemba.
O kwuru ka onye ọbụla na-akpọ ụdị oku ahụ ma na-atụkwa ụdị atụmatụ ahụ buru ụzọ malite ya na steeti nke ya, na ọ bụghị na Anambra.
Ndị obodo Agụleri dị n'okpuru ọchịchị ime obodo 'Anambra East' nke steeti Anambra nọrọ na nsonso a wee mee emume ịgba Ọvala nke ya bụ nnukwu obodo.
Ọ sịkwa na ọ bụ n'ihi nchekwa ahụ Chineke nyere ụmụ mmadụ n'ime oge a mere o jiri kpọọ ya bụ mmemme nke ahọ a Ọvala Amala Chineke.
N'okwu nke ya, onye omeiwu na-anọchite anya ọgbọ nta nkwàdo 'Anambra East na West' n'ụlọ nnọchianya etiti, bụ Maazị Chinedu Obidigwe kọwàrà Agụleri dịka obodo nwere ọtụtụ omenala dị iche iche, bụ nke ọtụtụ ndị dị iche iche na-eñomi ma na-esikwa ebe dị iche iche were abịa esonye na ya.
Ya bụ oke mmemme kpòghààrà ọkụ ngwangwa Gọvanọ Obianọ wụchara n'ebe ahụ, Ikolo Agụleri wee malite ịhachatụ n'ebe ahụ, iji gosi na dike awụchaala.
Otu ọ dị, a hafeela nwata ahụ n'aka ndị uwe ojii steeti ahụ iji wee mee nnyocha miri emi, nwụchikọọ ndị ọzọ, ma kpụpụkwa ha ụlọ ikpe.
O sizịkwa n'ebe ahụ wee ga kpọtụrụ aka na-achị steeti Anambra, bụ gọvanọ Willie Obianọ n'ebe obibi ya dị n'Amawbịa, bụkwa onye nabatara ya nke ọma ma kwe ya nkwà nkwàdo gọọmenti steeti ahụ n'ozuzu òkè iji hụ na ọrụ ya gara siriri werere.
Maazị Danduara Mustapha bụ onye a mụrụ na steeti Kastịna n'abalị iri na ise nke ọnwa Jenụwarị ahọ 1963, ma bụrụ onye malitere ọrụ ya n'izugbe dịka onye uwe ojii n'abalị atọ nke ọnwa Maachị n'ahọ 1990.
O kwuru na mkpocha na nzacha ahụ e sìrì na ya wee nwụchikọọ ndị ahụ bụ nke e mere site n'aka ndị òtù ọrụ nchekwa ahụ pụrụ ichè na-ebu agha megide otu nzúzo, bụ 'Anti-Cult', n'ọrụ ha gàrà n'ime izuụka abụọ.
Ihe ndị ọzọ e nwètara n'aka ha gụnyere otu nsụnsụ égbè na-agba ọnụ iri, otu mma ògè na ekwentị anọ.
Dịka a sị na ọ bụ chi na-efo ihe ọma na ihe ọjọọ ana-efote, ndị oji egbe ezu, ndị a maghị ndị ha bụ agbagbuola maazị Frank Anthony Igboka, bụ onyeisi ọchịchị òbòdò Nimo dị n'okpuru ọchịchị Njikọka na steeti Anambra.
Nwa amadi a, onye a maara dịka Mmili ka a gbàgburu n'ime ụgbọala ya ụbọchị Tuuzdee mgbe ọ gara ịzụrụ onwe ya ihe n'ahịa Oyè Nimo, bụkwazị ebe a nọrọ wee kwàá mgbọ dị egwù site n'aka ndị a maghị ndị ha bụ.
Dịka ozi a kụpụrụ site n'aka onye na-ahụ maka mmekọrịta ọhanaeze na ndị uwe ojii na steeti ahụ, bụ maazị Harụna Mọhamed, siri kọwaa, ebelebe ahụ gbùrù ka o jiri nkeji iri na asatọ gafèé elekere asatọ nke anyasị, bụ oge ndị ahụ màlitere gbaba egbè aghara aghara n'ahịa ahụ.
N'okwu dịkwa ka ibè ya, gọọmenti steeti Anambra adịlarị na mbụ katọọ ogbugbu ahụ e gburu ya bụ nwa amadi, ma kọwaa ya dịka nke jọgburu ònwé ya na nke na-agba anya mmiri.
Kọmishọna steeti ahụ na-ahụ maka mgbasa ozi na ịkọwara ọhanaeze ihe ha kwèsiri ịma, bụ maazị C.Don Adịnụba gbarụrụ ihu bànyere nke ahụ, ka ọ nara ozi maka ya bụ akụkọ ọjọọ.
N'ozi a kụpụzịrị site n'aka ya bụ kọmishọna n'aha gọọmenti Anambra, ọchịchị steeti ahụ àmápụtala ma kwe nkwà inye mmadụ ọbụla gba ezi àmà ma ọ bụ wèta ozi ga-edubànye ma nye aka n'ijide ndị gburu nwa amadi ahụ ego dị nde Naịra ise.
N'oge gara aga, maazị Frank Anthony Igboka bụ onye ome iwu, n'ụlọ ọgbakọ omebe iwu steeti Anambra, bụ ebe ọ nọchitere anya ọgbọ nta nkwàdo Njikọka malite n'ahọ 1999 ruo n'ahọ 2003.
E meela ka a mara na gọọmenti steeti Anambra ga-amalitekwa ịkụtùsi ụlọ ọbụla e ji were eme mpụ ma na-arụkwa arụrụala dị iche iche dịka izo ohi, idebe ndị a tọọrọ atọrọ na omekoome ndị ọzọ na-eweta ala adịghị mma na steeti ahụ.
Ndị uwe ojii steeti Anambra anwụchikọọla mmadụ ise kpara nkàta wee jiri egbè pụnara otu nwa amadi bụ maazị Nzube Udegbu ụgbọala Toyota Camry ya n'Ọnịtsha, n'abalị anọ nke ọnwa Ọgọstụ a.
Ka ọ dị taa, ya bụ ozi mere ka a mara na ndị uwe ojii anapụtala ndị ahụ ụgbọala ahụ, ma kwukwazie na nnyocha ka na-aga n'ihu banyere ya bụ okwu, nke mgbe e mechara ya, a kpụpụ ndị ahụ ụlọ ikpe wee kọọrọ ha ihe e ji eme nwaịkpọ.
N'okwu dịkwa ka ibe ya, ozi ọzọ sikwa n'aka ndị uwe ojii ahụ na-ekwu na ha ejidekwala ndị omekoome ọzọ ji ụzọ aghụghọ ọhụụ were ezu ohi n'Awka.
Dịka ya bụ akụkọ siri kọọ, ndị omekoome a gakwàrà ebe ahụ ụbọchị ọzọ wee mekwa otu ihe ahụ mgbe ha zụchara ahịa mgbakọta ego ya pụtara narị puku Naịra abụọ na puku Naịra atọ N 230,000.
Otu ọ dị, ya bụ ozi kọwara na ndị uwe ojii ahụ anapụtachaala ndị ahụ ihe niile ahụ ha zụrụ n'oge mbụ, ebe a ka na-eme nnyocha, ma na-ejikerekwa ịkpụpụ ha ụlọ ikpe, ebe a ga-eji usoro iwu wee gwọọ ha ji mmanụ.
Aka na-achị steeti Abambra bụ gọvanọ Willie Obianọ emeela ka a mara na otu n'ime atụmatụ ibu agha megide ndị omekome, bụ nke a kpọrọ 'Operation Kpochapụ' agba nke abụọ ya ga-amalitekwa na steeti ahụ oge adịghị anya.
Gọvanọ mere ka a mara nke a oge ọ gara ịkasì ndị ezinaụlọ ọnyeisi ọchịchị obodo Nimo, bụ maazị Anthony Igboka lagoro mmụọ obì na be ya dị na Nimo, n'okpuru ọchịchị Njikọka nke steeti ahụ.
O kwuputara na atụmatụ nchekwa na steeti ahụ ka bụkwa nke kacha mma n'ala Nigeria gbaa gburugburu, ma sịkwazie na a ga-anwụchikọrịrị ndị ahụ, na-agbanyeghị ebe ha zòrò ma ọ bụ ogologo oge ole o werè.
Gọvanọ Obianọ gakwazịrị n'ihu kwuo na e nweghị ebe mgbaba ma ọ bụ ebe nzuzo ọbụla dịịrị ndị omekoomè na steeti ahụ, ma kwukwazịe na atụmatụ 'Operation Kpochapụ' ahụ ga-enye aka n'ụzọ dị ukwuu ikpochapụ ndị arụrụ ala ahụ, bụ ndị jikwa nwayọ nwayọ arịpụtasịkwa ọzọ ugbu a.
Òtu ahụ jikọtara ndị ọrụ nchekwa dị iche-iche na steeti Anambra, bụ nke a maara dịka 'Anambra State Security Council' adụọla ụmụafọ steeti ahụ ka ha ghara ịtụ egwù n'ịbata ụlọ maka nzukọ ọnwa Ọgọstụ ahọ a, n'ihi na egwu ọbụla adịghị.
Ndị otu a nyere ndụmọdụ a ka ha na aka na-achị steeti ahụ bụ gọvanọ Willie Obianọ nwechara nzukọ n'ebe obibi ya dị n'Amawbịa, ma kwekwazie Ndị Anambra na a ga-aga n'ihu inwe ezigbo ọnọdụ nchekwa bụ ịgbà na steeti ahụ dịka e si enwe oge niile.
Ya bụ ajọ nkịta ji isi anya ọkụ ka e kwùrù na o kwetela n'eziokwu na ya kụrụ ya bụ akụmakụ ma zuokwa ohi n'ebe ọzọ dị iche-iche na mpaghara, ma rịọkwa ka a gbaghàra ya.
Obodo dere jim jim ugbua n'ime obodo nsukka nke dị na Steeti Enugwu kamgbe ụbọchị Mọndee dịka otu onye ụkọchukwu ụka Katọlik, Malachy Asadu, bụ onye nke a chọrọ, o were bụrụ ndị ntọ akparala ya aka.
Asadu, Ụkọchukwu Ụka Katọlik na Dayọsisi Nsukka, bụ onye nke e kwuru na a tọrọ ya n'ụzọ sitere Imilike gawa Nsukka oge o si nzukọ Dayọsisi ahụ mere na Nnukwu Ụlọụka Theresa dị Nsọ, Nsukka were na-alọta.
Ndị Uweojii nke Steeti ahụ kwuru na ọ bụ ezie nke sitere n'ọnụ òkwú okwu ha, Ebere Amaraizu.O kwuru na ihe gbasara ntọ ahụ edochaghị ha anya ugbua mana ndị Uweojii, agbanyeghị nkea, amalitela ịsụ ọhịa n'ụzọ niile iji were jide ndị omekome ahụ ma gbapụtakwa onye ụkọchukwu ahụ.
Otu ụkọchukwu nke achọghị ka akpọọ aha ya, kwuru na ntọrọ ndị ụkọchukwu aghọọla ezigbo ọrụ ugbua nye ndị omekome ebe o nwebeghị otu onye n'ime ha ejidere ma taa ya ahụhụ kwesiri.
Igbo sị na ọ na-adị mma a gbaa bute, a kwachie, chere ọzọ ma sịkwa na a naghị aka àkà eje nta agwọ, kama na ọ bụ agwọ pụta, a chụba ya.
Ka ọ dị taa, ndị uwe ojii na steeti Anambra anwụchikọọla ma kpụgharịa mmadụ iri asatọ na ise a na-enyo ènyò na ha bụ ndị otu nzuzo, ndị ohi, ndị na-akwaso nwaanyị iko n'ike nakwa ndị na-etinye aka n'ihe ndị ọzọ dị iche iche na-ewèta ala adịghị mma.
Ọ bụ onyeisi ndị uwe ojii na steeti ahụ, bụ maazị John Abang mere ka a mara nke a n'okwu ọ gwara ndị nta akụkọ oge ọ na-akpụgharị ndị ahụ n'isi ụlọ ọrụ ya dị n'Amawbịa.
Ọtụtụ n'ime ndị ahụ kwetara ma kwuo n'eziokwu na ha mere ihe dị otu ahụ, ma rịọ ka a gbaghàra ha, ebe ụfọdụ n'ime ha kwùrù na aka ha dị ọcha.
Ka ọ dị ugbu a, ndị uwe ojii ka na-eme nnyocha bànyere okwu ahụ niile, nke mgbe e mechara ya, a kpụpụ ndị ahụ ụlọ ikpe ebe a ga-anọ wee kpee ha ikpe n'ótù n'ótù.
Isi ọchịchị ụwe ojii ala anyị ekwela ndị Anambra nkwà ezi nchekwa na gburugburu niile nke steeti ahụ tupuu, mgbe a na-eme, nakwa mgbe e mèchara mmemme ekeresimeesi a.
Nke a bụ nke e kwupụtara site n'ọnụ osote onyeisi ndị uwee ojii n'ala Nigeria, bụ DIG Celestine Okoye n'okwu ya mgbe ọ gara kpọtụrụ aka na-achị steeti ahụ, bụ Gọvanọ Willie Obianọ n'ebe obibi ya dị n'Amawbịa.
DIG Okoye, bụ nwa afọ steeti Anambra, ma bụrụkwa onye na-ahụ maka usoro nzikọrịta ozi ọgbara ọhụụ, bụ ICT n'isi ụlọ ọrụ uwe ojii, kèlèrè Gọvanọ Willie Obianọ maka ọtụtụ ihe dị iche iche dara ụdà o mepụtagòrò n'ịkwàlite ọnọdụ nchekwa na ndị ọrụ nchekwa n'ime steeti ahụ.
Na nzaghachi, Gọvanọ Obianọ, onye nabàtàrà ya bụ nwa amadi n'ụzọ pụrụ iche, kèlèrè ya maka ịbịa kpọtụrụ ya, maka na a na-esi n'ụlọ mara mma wee pụba ama.
O kwere nkwà na ọchịchị ya ga-aga n'ihu ibu agha megide ndị omekoome, mpụ na arụrụala na steeti ahụ wee ruo mgbe a nụdobere akụkọ ha na kpamkpam.
Ọ kpọkuzịkwara ndị Anambra bi n'ebe dị iche iche ka ha bàtaruo ụlọ nke ukwuu n'oge mmemme ekeresimesi a na-atụghị egwu maka ndị omekoome, n'ihi na o nweghị na-eme.
Na ntụnye nke ya, onyeisi ndị uwe ojii na steeti Anambra, bụ Maazị John Abang tòrò Gọvanọ Obianọ maka ezi ọrụ ya na nkwàdo ya n'ịkwalite ezi ọnọdụ nchekwa na steeti ahụ.
O kelekwara ya maka ibunye ndị ọrụ nchekwa na steeti ahụ kpọcha kpọcha akụrụngwa ọhụụ, bụ ụdị o nwebeghị steeti ọbụla na mba Africa niile tinyegoro ya n'ọrụ, ma kwe nkwa na ha ga-aga n'ihu n'ibu agha megide mpụ na arụrụ ala na steeti ahụ.
Ọ kọwapụtara na e nwere ezi mmekọrịta n'etiti isi ọchịchị steeti ahụ na ngalaba ikpe na ya bụ steeti, ma mekwazie ka a mara na ọchịchị ya na-agbasi mbọ ike ugbu a ịkwàlitekwù usoro ikpe nkwụmọtọ na steeti ahụ, ka ọ bụrụzie nke na-agaghị na-egbu oge.
Igbo sị na ọnụ anaghị ezu ike ma ọ bụrụ na ihe ọ na-ata agwụghị, maka na ọ na-abụ a na-etigbu ọ ka na-arịsịta, ị mara na ihe a na-etigbu agwụbèghị n'ebe o si arịpụta.
N'ịgbasò nke a, gọọmenti steeti Anambra anwụchikọọla mmadụ ruru iri na ise n'ọnụ ọgụgụ n'Ọnịtsha, bụ ndị a na-eyo èyo na ha bụ ndị ọna ụtụ iwu akwadòghị nà ndị na-ezufusi ego gọọmenti site n'ụzọ dị otu ahụ.
Ndị ahụ bụ ajọ nkịta ji isi anya ọkụ bụ ndị e kwùrù na a nwụchikọrọ site n'aka ndị òtù ọrụ ahụ e gùzobere ọhụụ maka ibu agha megide ihe dị otu ahụ, bụ ndị a maara dịka 'Focus Initiative Against Touting,' bụ FIAT n'aha ịchàfụ.
Ha kelekwazịrị Chineke, nakwa isi ọchịchị steeti ahụ maka mbuli n'ọkwa ahụ dị elu, ma kwekwazie nkwà na ha ga-eji obi ha niile wee za ya bụ ọkpụkpọ òkù ma gaara steeti ya na ala Nigeria ozi n'ogoogo ọhụụ ahụ, site n'inye aka Chineke.
Oriakụ Victoria Nwoye ka e kwuru na ọ rụbụrụ ọrụ n'ụlọ ikpe ntà ala anyị, bụ 'Customary Court' dị n'Abuja, ebe Maazị Samuel Anịmonye bụ onye ọrụ ikpe na-arụbụ nke ya dịka onye nnọrọ onwe.
Ka ọ dị taa, a kpụpụgala ndị ahụ a na-enyo ènyò ụlọ ikpe mbugharị dị n'Ọnịtsha, bụ ebe a nọrọ wee kpee ha ikpe n'otu n'otu.
Ndị ahụ ka e kwuru na ha dàrà iwu dị n'àgbà nke iri isii na asaa, nkega Ch, nke amụma iwu nchekwa okporo ụzọ ahọ 1991 nke steeti Anambra.
N'akụkụ nke ha, ụfọdụ ndị na-ekpechitere ndị ahụ ọnụ ha, bụ Ọkaiwu Chigozie Amahakụ na Ọkaiwu Victor Alọ rịọrọ ụlọ ikpe ahụ ka a gbapụta ha, n'ihi na ha bụ ndị a pụrụ ịgbapụta agbapụta, n'ilekwàsị anya n'iwu ha dàrà.
A nwụchikọkwazịrị mmadụ iri na abụọ ndị ọna ụtụ ọzọ iwu akwadoghị n'otu ụbọchị ahụ oge ụlọ ikpe ahụ nwechara ọnọdụ ya ụbọchị ahụ, bụkwa ndị e kwuru na a ga-akpụpụkwa ụlọ ikpe oge adịghị anya, ebe a ga-eji usoro iwu wee nyụchaa ha anya.
Ihe ndị e nwèkọtara n'aka ndị ahụ gụnyèrè akwụkwọ ikike ahụ ha na-ere, ego nke ha rètàrà ereta, mkpịsị odéè nakwa ụfọdụ ihe ndị ọzọ ha ji arụ ọrụ.
Aka na-achị steeti Anambra, bụ Gọvanọ Willie Obianọ nọrọ ụnyaahụ wee gbapee ụlọ ikpe mkpegharị ọhụụ n'Awka bụ isi obodo steeti ahụ, bụkwazị ụlọ ikpe mkpegharị mbụ a na-eguzobe na steeti ahụ.
N'okwu ya oge ọ na-agbape ya bụ ụlọ ikpe, Gọvanọ Obianọ kọwàrà ụbọchị ahụ dịka oke ụbọchị na steeti ahụ, n'ilegara anya nà mpụtara ya n'ebe o mètụtàrà mgbasàwanye nke ikpe nkwụmọtọ, nnwere onwe na ọchịchị onye kwuo uche ya.
Igbo sị na ọ bụrụ na a pịaghị ngwèrè ụtàrị, ọ naghị ama na ọ gbà ọtọ.Ka ọ dị taa, ndị uwe ojii steeti Anambra awakpòla ma nwụchikọọ mmadụ atọ a na-enyo enyò na ha bụ ndị ntọ.
Ọ bụ onye na-ahụ maka mmekọrịta ọhaneze na ndị uwe ojii na steeti ahụ, bụ Maazị Harụna Mọhammed mèrè ka ụwa mara nke a n'ozi ọ kụpụụrụ ndị nta akụkọ n'Awka, n'aha onyeisi uwe ojii na steeti ahụ, bụ Maazị John Abang.
Ka o sila dị, okechi dabidòrò ha bụ ndị arụrụala n'abalị asatọ nke ọnwa Febụwarị dịka ndị uwe ojii Anambra wakpòrò ma nwụchikọọ ndị ahụ n'ebe nzuzo ha dị n'Ogidi, n'okpuru ọchịchị ime obodo Idemili North, ma zọpụtakwa nwata ahụ.
Otu ọ dị, o kèlèzịkwara ndị uwe ojii maka ọrụ ha n'ịnwụchikọ ndị omekoome ahụ na n'ịzọpụtarà ya nwa ya na ndụ.
Maazị Mọhammed kọwazịrị na a kpọrọla ya bụ nwata nwaanyị gaa ụlọ ọgwụ bụ ebe a nọrọ wee lelee ya àhụ ma na-enyekwa ya ọgwụgwọ ugbu a.
Ọ sịkwa na a kà na-eme nnyòcha bànyere ya bụ okwu, ma kwe nkwà na a ga-akpụpụ ndị ahụ ụlọ ikpe ma were usoro iwu kọwaara ha ihe ọkụ ji ntị oke eme.
Ya bụ ọgbakọ, bụ nke weere ọnọdụ na steeti Enugu dọtàrà Gọvanọ Steeti Ebonyi, bụkwa onyeisioche òtù ahụ, Gọvanọ David Ụmahị Gọvanọ Ifeanyị Ugwuanyị nke Steeti Enugu Gọvanọ Okezie Ikpeazụ nke Steeti Abịa na osotè Gọvanọ steeti Anambra, bụ Dọkịta Nkem Okeke, bụ onye nọchitere anya Gọvanọ Willie Obianọ.
Dịka mkpesa ha nwètàrà siri dị, o kwupụtàrà owùwè anya ndị òtù ahụ, na a ga-emepegharị ya bụ ọdụ ụgbọelu mba ụwa Akanụ Ịbịam a na-edozigharị n'Enugu n'abalị iri na atọ nke ọnwa Maachị ahọ a, dịka e siri kwuo na mbụ.
Ka ọ na-ekele ndị òtù Ọhaneze Ndị Igbo maka ịbịa nọnyere ha n'ọgbakọ ahụ, Gọvanọ Ụmahị kwupụtàzịkwàrà mkpebi ndị òtù ahụ ịkwàlite ọnọdụ akụnaụba, ọnọdụ obibi ndụ, ọnọdụ nchekwa na ezi ọnọdụ mmepe mpaghara ahụ n'izugbe site n'usòro ezi ọchịchị ha, mmekọrịta na ijikọaka ọnụ.
Ihe e nwèkọtara n'aka ndị ahụ gụnyèrè ekwentị dị iri abụọ na atọ n'ọnụọgụgụ, memọrị kaadị iri na atọ, anwụrụ ike, ọgwụ ike Cordeine na ọgwụ ndị ọzọ dị iche iche, tinyere ego karịrị otu narị puku naịra.
Otu ọ dị, onyeisi ndị uwe ojii na steeti ahụ, bụ Maazị John Abanga, na-akpọkuzị ndị dabàgoro n'aka ndị arụrụala ahụ, ka ha bịa n'isi ụlọọrụ ndị uwe ojii ahụ, ma kọwaa onwe ha nke, iji wère ihe ha zuuru n'aka ya.
Ka ọ dị taa, ndị omekoome ahụ ekwetago na ha mere ihe niile ahụ, ma bụrụkwazie ndị a ga-akpụpụ ụlọ ikpe ma e mechaa nnyocha bànyere okwu ha.
Ndị òtù nnọrọonwe a maara dịka 'Center For Change' anabatala ma guzobe aka na-achị steeti Anambra, bụ Gọvanọ Willie Obianọ dịka nnukwu onye nnọchianya mgbanwè òtù ahụ n'ihe gbasaara nchekwa n'ala Nigeria, bụ nke nwa bekee kpọrọ Change Ambassador On Security.
Nke a bụ nke e kwupụtàrà ma bụrụkwa nke e mèrè mmemme ya n'obi gọọmenti dị n'Awka, bụkwa ebe ọtụtụ ndị isi ọchịchị steeti ahụ sonyèrè na ya.
N'okwu ya oge ọ na-eme nke ahụ, Maazị Mọhammed mèrè ka a mara na site na mkpesa e nwètàrà, na òtù ọrụ uwe ojii pụrụ iche a maara dịka
'Puff Adder' nakwa 'Special Anti Robbery Squad SARS' nọrọ n'abalị iteghete nke ọnwa Maachị a wee nwụchikọọ Maazị Angus Chukwebuka Nwankwọ gbara ahọ iri atọ na Maazị Chidiebere Omeyi gbara ahọ iri abụọ na Nanka, dị n'okpuru ọchịchị ime obodo Orumbra North.
O kwuru na ndị ahụ kwètara na ha kụrụ ya bụ akụmakụ, ma durukwa ndị uwe ojii, ga gosi ha ebe ha dọbara ozu ya bụ nwoke.
Na nzaghachi, Gọvanọ Obianọ kèlèrè ndị òtù ahụ maka ịhụta ya dịka onye tozùrù oke inweta ụdị nkwanye ùgwù na ọkwa ahụ dị oke elu, ya na ịgba akaebe ha bànyere ọrụ ọma dị iche iche ọchịchị ya rụgoro na ngalaba nchekwa.
O kwukwàra na nwata ahụ dị ndụ ma nọrọkwa n'ụlọ ahụike ugbua ebe ya na nne ya nọ ugbua anara ọgwụgwọ, n'ihi na ahụ esighịkwu ya onwe ya ike.
Ihe dị iche iche a napụtasịrị site n'aka ndị ahụ gụnyèégbè karịrị iri na ise n'ọnụọgụgụ, mgbọ égbè karịrị puku abụọ n'ọnụọgụgụ, ụgbọala atọ, otu ọgbatumtum, anyike na mma agha karịrị iri abụọ, akụrụngwa e ji akpọ anwụrụ ike, tinyere ọtụtụ ihe ndị ọzọ.
O mere ka a mara na otu ihe mere ndị uwe oji steeti ahụ ji agawanye n'ihu n'ọrụ ha ma na-enwetawanye mmeri bụ n'ihi ezi mmekọrịta na njikọaka dị n'etiti ha na ụmụafọ na gọọmenti steeti Anambra, ya na ezi nkwado Gọvanọ Willie Obianọ na-enye ha.
N'ịga n'ihu n'ịchụ ọgwụ ike ọsọ ụkwụ erughịa ala, ụlọọrụ ahụ na-ahụ maka ibu agha megide ịñụ, ịkpọ maọbụ ịtụ mgbere ọgwụ ike n'ala Nigeria a mara dịka 'National Drug Law Enforcement Agency, NDLEA' ngalaba nke Abuja anwụchiela mmadụ ise maka itinye aka n'ihe metụtara ọgwụ ike.
Ọ gakwazịrị n'ihu kpọkuo ndị Anambra ka ha jisie ike n'ịdọnyere ndị ọrụ nchekwa ukwù n'ọrụ ha, ọ kachasị site n'ịdị na-ewetàra ha mkpesa bànyere ọnọdụ ọbụla a na-enyo ènyò, n'ihi na ndị ọrụ nchekwa agaghị abụ ọnọ n'ụlọ mara ihe zụrụ n'ahịa.
Onye na-ahụ maka mgbasa ozi na ngalaba ụlọọrụ ahụ, bụ Maazị Femi Babafemi bụ ya kwupụtara nke a site n'ozi ọ kụpụụrụ ndị nta akụkọ n'Abuja, bụ isi ala Nigeria, bụ nke o sitere na ya wee mee ka a mara na ndị ahụ gụnyèrè ma ụmụnwoke ma ụmụnwaanyị.
O mere ka a mara na ọ bụ oge ndị ọrụ NDLEA ahụ wakpòrò ebe ndị ahụ na-ezo na ebe ha nọ were akụ ajọ akụmakụ ha ka e jiri wee nwụchie ha.
Dịka o siri kọwaa, ndị ahụ a nwụchikọrọ na nsonso a na-esi n'usoro nzikọrịta ozi ọgbara ọhụrụ dị iche iche wee na-eresi ndị mmadụ ihe oriri dị iche iche e jiri ọgwụ ike wee mee.
Ka o sila dị, ndị ọrụ ahụ mezịrị nnyocha na mpaghara Gudu, Kubwa, Lokogoma, Apo na Damangazo, nke onyeisi ha n'ebe ahụ bụ Maazị Mohammed Malami Sokoto duru ha wee mee ha hụtasịrị ụfọdụ ọgwụ ike dị iche iche n'ebe ndị ahụ, bụkwazị nke ha bukọọrọ ma kpọchie.
N'aka nke ọzọ, ndị ọrụ NDLEA, ngalaba nke steeti Rivers nwụchìkọkwàrà onye ọzọ na-atụ mgbere ọgwụ ike ma na-ezukwa ohi, bụ Maazị Sanusi Abdullahi, onye ha nwètàkwàrà ọgwụ ike 'skunk' arọ ya ruru kilogram 15.8, nà 'sim card' ruru iri na isii n'aka ya.
Ọ dụkwara ndị na-etinye aka n'ọgwụ ike ka ha sepu aka na nke ahụ, n'ihi na ụlọọrụ ahụ na ndị ọrụ ya agaghị ada mbà n'ibu agha megide ihe ọbụla bụ ọgwụ ike n'ala Nigeria.
Ka ọ dị taa, otu onye ji ọgbaatumtum akpa ego na steeti Delta, bụ nke a maara dịka Ọkada, nọ ugbua wee na-akwa ngarammara, ma na-atakwa ikikere eze banyere ndụ ya na akparamagwa ya, dịka ọ machara otu nwaanyị o bu n'ọgbaatumtum elu n'ike.
Onye Ọkada ahụ, bụ Maazị Michael Ovie gbara ahọ iri atọ na isii, ma bụrụkwa onye obodo Ọghara, dị n'okpuru ọchịchị 'Ethiope West' nke steeti ahụ ka e kwuru na o ji ngwa ọgụ dagà wee yie nwa agbọghọ ahụ o bu n'ọgbaatumtum ya égwù, ma rie ya ọkọmbọ n'iké.
Ya bụ oke mkpi na-agbara ọha ewu bùrù ụzọ wee nakọrọsịa nwaanyị ahụ ihe dị iche iche o nwere, ma ekwentị ya na ihe ndị ọzọ, tupu o wee tụọ ya n'ala, ma kọrịa ya n'iké.
O kwuru na ọ malitere ịkwa arịrị banyere ihe ahụ o mere kemgbe ahụ o mechara ya, ma na-ekpekwazịrị Chineke ka ọ gbaghara ya n'ihi na ọ maghị ụma, tinyekwuoro na ọ bụ akaọrụ ekwensu.
O kwuru na oge ahụ ha jidechara nwoke ahụ, na ha nwètàsịrị ụfọdụ ihe dị iche iche o zutere site n'aka nwaanyị ahụ ọ kwasoro iko n'aka ya, nke gụnyere ekwentị na ihe ndị ọzọ.
Oke ihe ọdachi dapụtara ụbọchị Tuzdee, dịka mmadụ abụọ nwụrụ ọnwụ mberede, n'ihi ihe mbigbo bigboro n'otu ụlọ nkwariakụ dị n'Abeokuta, bụ isi obodo steeti Ogun.
Ihe mbigbo ahụ bụ nke mere n'otu nnukwu ụlọ nkwariakụ na-ewu ewu na steeti ahụ a maara dịka 'Conference Hotel', bụkwa ụlọ nkwariakụ nke Gọvanọ chịbụrụ steeti ahụ n'oge mbụ, bụ Maazị Gbenga Daniel.
Dịka ndị ọnọmgbeomere siri kọwaa, mmadụ atọ nwètàkwàrà mmerụahụ ma bụrụkwa ndị nọ n'ụlọọgwụ anara ọgwụgwọ ugbua n'ihi ihe mbigbo ahụ, bụ nke a na-enyo ényò na ọ bụ mbigbo ikuku mmụọ gas.
Dịka ọ na-akasi ndị ezinụlọ ndị ahụ nwụrụ n'ihe ọdachi ahụ obi, Maazị Osinubi kpèkwàzịrị ka mkpụrụobi ndị ahụ nwụrụ anwụ zuo ike na ndokwa, kpee ka ndị ahụ nwetara mmerụahụ gbakere oge adịghị anya.
Ọ kpọkwàzịrị ma dụọ ọhaneze ọdụ ka ha gharazie igo ihe adịgboloja, ọkachasị ihe ndị nwere ike itinye mmadụ n'ụdị ihe izè ndụ dị iche iche, maka na ọ naghị adịkwanụ mma mmadụ ịkpacha anya were  aka ya goro ọnwụ ya maọbụ gote ọnwụ mmadụ ibe ya
Ọ dị ncheta na ụdị ajọ ọdachi a bụ ihe mbigbo ikuku mmụọ dapụtara ugboro abụọ n'ime izuụka gara aga n'Abeokuta ahụ, wee gbagbuo mmadụ anọ ozigbo ozigbo n'otu ntabi anya.
Nke a mezịrị o jiri dị mkpa ka ndị ọrụ gọọmenti ihe gbasaara nke ahụ dị n'aka lebàrá ihe ahụ anya, dịka ụfọdụ ndị bịara n'ebe ahụ ihe mbigbo ahụ mere siri nye gọọmentị ndọmọdụ, maka na ọ naghị adị mma otu osisi ịdụ mmadụ n'anya ugboro abụọ.
Ụlọọrụ ahụ na-ahụ maka njem awele okporoụzọ, FRSC, ngalaba steeti Anambra, arịọla njikọaka ụmụafọ steeti ahụ, ndị e ji okwu ha agba ìzù, na ndị òtù dị iche iche, iji kwàlite arụmọrụ ha, njem awele na nchekwa okporoụzọ na steeti ahụ.
Onyeisi ọhụrụ nke ụlọọrụ FRSC na steeti Anambra, bụ CC Adeoye Irelewuyi kpọrọ òkù a na mmemme imerùbè izuụka nchekwa okporoụzọ na mba ụwa, nke ahọ 2021, bụ nke e merùbèrè emume mgbape ya n'isi ụlọọrụ ahụ dị n'Awka, bụ isi ụlọọrụ steeti ahụ.
Kọmishọna Mbanefo, onye kwupụtasịrị ụfọdụ ihe ụlọọrụ ya mepụtàgoro, tìnyèkwàzịrị olu nke ya wee kpọkuo ndị na-anya ụgbọala ka ha zèéré ịgba óké ọsọ ma na-agba kilomita iri atọ maka otu awà, n'ihi na ịgba oke ọsọ bụ ihe kacha eweta ihe mberede okporoụzọ.
Ọ dụkwara ha ọdụ ka ha na-eleru ụgbọala ha anya nke ọma oge niile tupu ha etinye ya n'okporoụzọ ma dọkwazie ha aka na ntị megide ibu óké ibu, nke bụkwa otu ụzọ n'ime ihe ndị kacha eweta ihe mbere okporoụzọ.
Mmemme ahụ dọtàkwara ndị ọrụ gọọmentị, ndị ọrụ FRSC, na ụfọdụ ndị ọzọ dị iche iche e ji okwu ha agba izu na steeti ahụ, ọkachasị n'ihe metụtara njem okporoụzọ.
Akụkọ kọrọ na ọdachi ahụ dapụtara ụbọchị ụka, malite oge o jiri ọkara gaa elekere anọ nke mgbe, wee ruo n'ihe dị ka elekere isii nke mgbede ahụ.
Dịka ụfọdụ ndị ọnọmgbeomere siri wee kọwaa, ndị ojiegbe ahụ jiri ụlọala 'Toyota Sienna' wee wụchaa ebe ahụ na mgbede ahụ, ma malite ịgba égbè aghara aghara, nke sitezịrị na ya wee gbagbuo mmadụ atọ ahụ.
Ndị ahụ mebìsìkwara ụfọdụ ihe n'ebe ahụ, kpọghèpù ndị a kpọchiri n'ụlọ nga ebe ahụ otu onye n'ime ndị mkpọrọ ahụ sokwàrà ha wee pụọ, ebe ndị ọzọ rìkwàzịrị mbọmbọ ọsọ.
Akụkọ kọkwàrà na ndị omekoome ahụ gakwàrà ịwakpò ògige ndị uweojii dịkwa nso n'ebe ahụ mana ndị uweojii ahụ kwèchììrì, buso ha agha, ha wee gbaa ọsọ.Mana ha mụnyèkwàrà ótù ụgbọala ndị uweojii ọkụ n'ebe ahụ, tupu ha larie.
N'okwu ya banyere mwakpò ahụ, Onyeisi ndị ọrụ nchekwa obodo n'Ọzụbụlụ, bụ Maazị Jude Ọnọnuju mèrè ka a mara na ihe ahụ bụ eziokwu, ma mee ka a mara na ọ nọghị n'ụlọọrụ ahụ mgbe ahụ ihe ahụ mere.
Na mbụ n'ozi ọ kụpụụrụ ndị ntaakụkọ, onye na-ahụ maka mmekọrịta ọhaneze na ndị uweojii na steeti ahụ, bụ DSP Ikenga Toochukwu kwuru na mwakpò ahụ mere eme n'ezie, ma kwuo na ọ bụ n'ime mgbede ka ndị ahụ jii wee bịa na n'ụlọọrm ndị uweojii ahụ.
Akụkọ kọrọ na ọdachi ahụ dapụtara ụbọchị ụka, malite oge o jiri ọkara gaa elekere anọ nke mgbede, wee ruo n'ihe dị ka elekere isii nke mgbede ahụ.
Dịka ụfọdụ ndị ọnọmgbeomere siri wee kọwaa, ndị ojiegbe ahụ jiri ụgbọala 'Toyota Sienna' wee wụchaa ebe ahụ na mgbede ahụ, ma malite ịgba égbè aghara aghara, nke ha sitezịrị na ya wee gbagbuo mmadụ anọ ahụ.
N'okwu ya banyere mwakpò ahụ, Onyeisi ndị ọrụ nchekwa obodo n'Ọzụbụlụ, bụ Maazị Jude Ọnọnuju mèrè ka a mara na ihe ahụ bụ eziokwu, ma kọwaa na ọ nọghị n'ụlọọrụ ahụ mgbe ahụ ihe ahụ mere.
Na mbụ n'ozi ọ kụpụụrụ ndị ntaakụkọ, onye na-ahụ maka mmekọrịta ọhaneze na ndị uweojii na steeti ahụ, bụ DSP Ikenga Toochukwu kwuru na mwakpò ahụ mere eme n'ezie, ma kwuo na ọ bụ n'ime mgbede ka ndị ahụ jii wee bịa na n'ụlọọrụ ndị uweojii ahụ.
Igbo sị na ọ na-adị mma nwaanyị bàta ọhụrụ na ngwùrù, a kọwaara ya ka e siri biri, maka adịghị ama ama.
N'ịgbaso nke a, gọọmentị steeti Anambra amalitela inye ndị ọrụ nọọsụ ahụ e were n'ọrụ ọhụrụ na steeti ahụ ọzụzụ ga-enyere ha aka ịrụ ọrụ ha nke ọma dịka a tụrụ anya n'aka ha ma ha mechaa malite ọrụ.
Ndị nọọsụ ahụ bụ ndị e were n'ọrụ ọhụrụ n'okpuru atụmatụ 'Basic Health Care Provision Fund' na steeti ahụ, ma bụrụkwa ndị ọzụzụ inye nkụzi ha gá-éwè mkpụrụ ụbọchị ise nà-ewère ọnọdụ ugbua n'Awka bụ isi obodo steeti ahụ.
Ọgbakọ inye ọzụzụ ahụ bụ nke a na-eme site n'aka ụlọọrụ 'Anambra State Primary Health Care Development Agency' na njikọaka ụlọọrụ gọọmenti etiti, bụ 'National Primary Health Care Development Agency', ma bụrụkwa nke ụfọdụ ndị dị iche iche selitere isi na ngalaba ahụike steeti ahụ sonyèrè na mmemme mgbape ya.
Na nzaghachi ha, ụfọdụ ndị ọrụ nọọsụ ahụ kwuru okwu n'aha ndị òtù ha kèlèrè gọọmentị na ụlọọrụ ahụike ya maka ịchịkọbara ọzụzụ ahụ iji gbàkwunyekwuo na nke ha nwetagoro na mbụ ma kwezie nkwà na ha ga-etinye uchu nke ọma n'oge ọzụzụ ahụ, iji mụta ihe a ga-akụziri ha.
Ụfọdụ ndị ọzọ kwuru okwu na mmemme ahụ gụnyèrè onyeisi ụlọọrụ 'National Emergency Maternal and Child Health Intervention Centre', Dọkịta Valentine Obiejekwu, odeakwụkwọ ọkpụtọrọkpụ n'isi ụlọọrụ ngalaba ahụike steeti Anambra, bụ Maazị Linus Nwankwo, tinyere ụfọdụ ndị ọzọ.
Ọ bụnnọọ ihe anyammiri na ihe mgbawa obi, dịka ụfọdụ ụmụokorobịa iwe juru n'obi, jidere otu nwata nwoke a na-enyo ènyò na ọ bụ onyeohi, ma mụnye ya ọkụ ozigbo ozigbo, ọkụ wee gbagbuo ya.
Nnukwu ihe ọdachi ahụ bụ nke dapụtara na Nkpọr, dị n'okpuru ọchịchị ime obodo 'Idemili North' nke steeti Anambra na nsonsoa.
Ụfọdụ ndị ọnọmgbeomere kwùrù na ya bụ nwata nwoke á mághị onye ọ bụ, màrà otu onye aka àkpà, ma maghara handkachiifù ya, gbapụ ọsọ, chee na ọ bụ ego.
Ndị ọnọmgbeomere ahụ mèrè ka a mara na ya bụ nwoke na ndị òtù ya nọ na mpaghara ụzọ ebe ahụ ezu ndị mmadụ ohi, na-ama ha aka àkpà, ma na-apụnarakwa ha ihe ha ji eme njem na mpaghara ụzọ Ọnịtsha ahụ.
Ha mere ka a mara na onye ahụ nwata nwoke ahụ màrà aka àkpà nke ikpe azụ ahụ màlìtèrè tibe mkpu, nke mezịrị ka ndị mmadụ jiri gbata ọsọ n'ebe ahụ, wee jikọta onwe ha ọnụ, chụba onyeohi ahụ na ndị òtù ya ọsọ, dịka nkịta na-achụ nchì n'ọdọ ata.
Ha chụgidere ma jide onyeohi ahụ, ebe ndị òtù ya ndị ọzọ riri mbọmbọ ọsọ.Ka ha jidechara ya, ha tiri ya gwoogwoo, ma gwa ya ka o kwuo ebe ndị òtù ya gara zoo, ka e wee ga nwụchikọọ ha niile, mana nwoke ahụ ekweghị agwa ha.
Ka ha jụgidere ya ka ọ gwa ha, o wee jụ ịgwa ha ndị ahụ jiri iwe tie ya ihe tinka tiri paanụ, wụọ ya mmanụ ọkụ, ma mụnye ya ọkụ ozigbo ozigbo ọkụ wee gbagide ya, gbagide ya, ma gbagbuo ya.
N'okwu ya banyere nke ahụ, onye na-ahụ maka mmekọrịta ọhaneze na ndị uweojii na steeti Anambra, bụ DSP Ikenga Toochukwu, onye kọwara etu ya bụ ihe siri wee mee, kwùrù na ihe ahụ bụ eziokwu, ma kọwaa na ha ebupùla ozu nwoke ahụ.
Ọ kọwara na ọ bụ n'elekere iri na otu nke ụtụtụ ka ihe ahụ jiri mee, kwuo na ọ bụ na mpaghara njikọ ụzọ Nkpọr ka ya bụ ihe mere, ma kwuo na ha emeela ka ebe niile ahụ dị jụụ.
Ọ bụnnọ ihe ịtụnanya na ihe ịtụ mmamma, dịka mmadụ abụọ gbanịhịrị ọnwụ ha, oge ụgbọala abụọ kwòkọsịrị isi ọnụ n'Awka bụ isi obodo steeti Anambra.
Ya bụ ihe mberede dapụtara na mpaghara ebe ahụ ụgbọala na-agba n'elu na n'ala dị n'Amawbia, n'ogologo ụzọ awara awara ahụ siri Enugu gaa Ọnịtsha ma bụrụkwa nke dapụtara n'etiti ụgbọala Sienna abụọ, bụkwazị nke otu n'ime ha màgòòrò ibe ya n'elu ozigbo ya bụ ihe mberede dapụtaa.
Ọ kpọtụrụ akpọtụ ma zụọ azụọ dịka ndị na-azụ añụ bụ ndị na-emepụta mmanụañụ nọrọ n'Awka bụ isi obodo steeti Anambra wee merùbe mmemme ụbọchị añụ na mba ụwa, nke ahọ 2021.
Mmemme imerùbè óké ụbọchị ahụ bụ nke a chịkọbàrà site n'aka ụlọọrụ 'Gist AGRICA' na ụlọọrụ 'Medical Honey Bees Farm Nigeria', ma bụrụkwa nke e jiri inye ọzụzụ na nkụzi were mkpụrụ ụbọchị atọ banyere ịzụ añụ na imepụta mmanụañụ wee merùbe.
Ọ kọwara ụbọchị ahụ dịka nke dị oke mkpà, bụ nke mezịrị òtù mba ụwa 'United Nations UN' jiri wee wepụta ya ma kọwakwa añụ na ịzụ añụ dịka ihe dịka ihe bara oke uru n'ịkwalite ọnọdụ ahụike, ọnọdụ gburugburu, na ọnọdụ akụnụba, tinyere ọtụtụ uru ndị ọzọ ha bàrà.
Ọ kpọrọ òkù ka ndị na-arụ okporoụzọ na-enwe ihe ngosi kwesiri ekwesi n'ebe dịgasị mkpà, ọkachasị ma oge ha na-arụ ụzọ na oge ha rụchara ya, n'ihi na nke ahụ ga-enyere ndị na-anyà ụgbọala aka imara ihe dị n'ihu na etu okporoụzọ ahụ siri dị.
Ọ dụkwàzịrị ndị na-anyà ụgbọala ka ha kwụsị ịnyà ụkwụ ụgbọala kara nka maọbụ nke ike gwụgoro, ya na ịgba oke ọsọ, n'ihi na ihe ndị ahụ sokwa eweta ihe mberede okporoụzọ, ọkachasị n'oge udummiri a a nọ na ya ugbua, maka na àlà na-amị amị.
Aka na-achị steeti Anambra bụ Gọvanọ Willie Obianọ ekwupụtala ma gosipụta obi ụtọ ya banyere etu ọrụ si aga n'ebe ahụ ọchịchị ya na-arụ nnukwu ụlọ ezumeezu mba ụwa na steeti ahụ.
Dịka ọ na-akpọpụtasị uru dị iche iche ya bụ ogige ga-ewebàta na steeti ahụ ma a rụchaa ya, ọ gara n'ihu mee ka a mara na nke ahụ ga-enyekwa aka ịkwàlite ọnọdụ mmepe na steeti ahụ, kewàpụtara ụmụafọ steeti ahụ ọtụtụ ohere ọrụ, tinyere ọtụtụ uru ndị ọzọ ọ ga-eweta.
Ọ kọwara na ya bụ ogige ga-eme ka Anambra soro n'ọnụọgụgụ steeti olenaole nwere ụdị ụlọ ezumeezu mba ụwa dị etu ahụ n'ala Nigeria, ma mekwazie ka e nwee ike ịchịkọba ụdị nnukwu ọgbakọ dị iche iche n'ime steeti ahụ.
Gọvanọ Obianọ nọkwàrà n'otu ụbọchị ahụ wee gaa njem nleta n'ebe ahụ a na-arụ ogige ama egwuregwu n'Awka bụ isi obodo steeti ahụ, iji marakwa ka ọrụ si aga n'ebe nke ahụ.
N'okwu nke ya banyere ụlọ ezumeezu ahụ, Komishọna na-ahụ maka ewumewu ụlọ, bụ Maazị Michael Okonkwo nyèrè nkọwa banyere ụlọ ahụ nà etu ọrụ siri gbata kwụrụ n'ebe ahụ, ma mee ka a mara na ya bụ ọrụ na-abịazị n'isi njedobe ugbua.
Ọ kpọpụtasịkwara uru ndị ọzọ dị iche iche ogige ahụ ga-ewètara steeti ahụ na ụmụafọ ya, kọwaa ie ndị ọzọ dị mkpa banyere ogoogo e ji arụ ya bụ ụlọ, ma kwupụtazie olileanya o nwere na ha ga-arụchapụ ya bụ ọrụ tupuu oge a kara aka eruo.
Aka ndị ụlọọrụ ahụ na-ahụ maka ịñụ na ịtụ mgbere ọgwụ ike n'ala Nigeria, bụ 'National Drug Law Enforcement Agency, NDLEA' anwụchiela otu onye ọrụ dọkịta, bụ Dọkịta Jane Chioma Ofoma maka ire na ịtụ mgbere ọgwụ ike site n'usoro nzikọrịtaozi ọgbaraọhụrụ.
Ka ndị NDLEA nwetara ozi banyere nke ahụ, ndị ụlọọrụ ha na steeti Edo wụchàrà n'ebe ahụ ya bụ nwaanyị na-emepụta biskiiti ahụ, dị na '1 Winners Way, Auchi,' wee nwụchie ya bụ nwaanyị, nwetekwa biskiiti ruru iri iteghete na anọ 94 o jiri ọgwụ ike 'cannabis sativa' wee mepụta.
O kwukwazịrị na nwaanyị ahụ kwètàrà ma gbaa akaebe na ihe niile ahụ a kwuru banyere ya bụ eziokwu, oge a na-agba ya ajụjụọnụ, ma rịọ ka a gbaghara ya maka na ihe ahụ bụ aka ọrụ ekwensu.
N'akụkọ ọzọ dịkwa ka ibè ya, ndị NDLEA na steeti Edo ahụ nọkwàrà na nsonso a wee nwụchie otu nwoke gbara ahọ iri atọ, bụ Maazị Emmanuel Ehiramhen, ịke mpaghara 'No.10 Egan Street Ekpoma' maka itinye aka n'ịtụ mgbere ọgwụ ike koken.
Basirat Musa n'ime ụgbọala 'Honda Accord' ya nwere akàrà JJ 707 BL wee bịa Ilorin ibunye onye ahịa ya ọgwụ ike ahụ, tupu e wee nwụchie ya.
Oge a na-agba ya ajụjụọnụ, Sgt.Ibrahim kọwàrà na ọ bụ oge ọ nọ na Chibok ka o nwètèrè akàrà onye na-ere ma na-ekesà ọgwụ ike dị iche iche na Lagos, bụkwa onye ọ kpọrọ ozigbo ọ hapụrụ ọrụ agha n'ọnwa Ọkụtoba 2020.
Ndị òtù jikọtara ndị ntaakụkọ na Nsukka dị na steeti Enugu nọrọ na nsonso a wee nye aka na-achị steeti Anambra bụ Gọvanọ Willie Obianọ onyinye nkwanyeùgwù maka mgbasàpụ aka ya ịnabàtà ndị ọbịa na steeti ya, imete ha mma, na inyekwa ha òhèrè n'ọchịchị ya.
Inye Gọvanọ onyinye nkwanyeùgwù ahụ bụ nke weere ọnọdụ n'obodo Gọvanọ Obianọ bụ Agụleri ma bụrụkwa nke ndị òtù ahụ mere ngwangwa ha gachara njem nleta n'ebe ahụ a na-arụ ọdụ ụgbọelu mba ụwa Anambra n'Ụmụeri dị n'okpuru ọchịchị 'Anambra East'
Ọ kọwara Gọvanọ Obianọ dịka onye na-anabata ndị ọbịa nke ọma ma bụrụkwa onye na-arụsi ọrụ ike, bụ nke o gosipụàgòrò kemgbe ọtụtụ ahọ gara aga o jiri bata n'ọkwa ọchịchị ya ma jaa ya ike ka o jide ka o ji.
Ọ kpọkùkwàzịrị Ndị Igbo ma dụọ ha ọdụ ka ha na-esi n'ọdụ ụgbọelu dị na mpaghara ala Igbo wee na-eme njem ha, n'ihi na nke ahụ ga-enye aka bèlatara ha mmefù ego ma nyekwa aka n'ịkwàlite ọnọdụ mmepe ampaghara ahụ.
Mmemme inyefe ngwa ọrụ ahụ ike ahụ n'aka ya bụ ụlọ ahụ ike mahadum bụ nke weere ọnọdụ n'ogige isi ụlọọrụ ahụ dị n'Amakụ, Awka.
O kèlèkwàzịrị ndị ahụ maka nkwanyeùgwù ahụ, ma kwe nkwà ịga n'ihu na-anabata ndị ọbịa na steeti ahụ, ọbụladị dịka o kwenwòrò nkwà inye ụmụafọ steeti ahụ na ndị ọbịa ezi ọchịchị bụ ịgbà.
N'okwu ya oge ọ na-enyefe nke ahụ n'aka ya bụ ụlọ ahụ ike, onyeisi ndị ọrụ n'òtù 'Sir Emeka Ọffọr Foundation' bụ Maazị Chris Ezike kwùrù na nke ahụ bụ iji mezùpụta nkwà onyeisi òtù ahụ, bụ Maazị Emeka Ọffọr kwèrè ya bụ ụlọ ahụ ike n'oge gara aga.
Ka ọ na-ekpe ka Chineke kwụghachi ya bụ òtù na onyeisi ya mmaji kwùrù mmaji, Maazị Nwankwọ kwekwazịrị nkwa na ha ga-etinye akụrụngwa ahụ n'ọrụ etu o siri kwesi ma werekwa ya mepụta ihe a tụrụ anya.
Òtù 'Sir Emeka Ọffọr Foundation' bụ òtù nnọrọ onwe na-abagide n'ọrụ obi ebere, inyerịtara ndị ụwa na-atụ n'ọnụ aka, ịkwalite mmụta na ahụike, ya na inye nkwàdo n'ọtụtụ ụzọ dị iche iche.
Dịka otu ụzọ iji gbochie mfesà ọrịa, nje, na ihe dị iche iche n'ebute ọrịa, gọọmentị steeti Anambra amalitela ịgba ọgwụ na nnukwu ahịa dị iri isii na atọ e nwere n'ime steeti ahụ.
Ịgba ọgwụ ahụ bụ nke a malitere na nnukwu ahịa mba ụwa dị n'Ọnịtsha, mekwa ya n'ahịa eke Awka, ma bụrụkwa nke ahịa niile dị na steeti ahụ ga-eketa òkè na ya.
Otu ọzọ sonyekwara na ya bụ atụmatụ ịgba ọgwụ n'ahịa, bụ Kọmishọna na-ahụ maka ahụike, Maazị Vincent Okpala kwuru na ibu agha megide nje ọrịa 'coronavirus' bụ ọrụ dịịrị onye ọbụla, ma keleekwa Gọvanọ steeti ahụ maka ezi mbọ pụtara ihe ọ gbagoro n'ibu ya bụ agha n'ime steeti ahụ.
Ọ gakwara n'ihu kọwaa na ya bụ ọgwụ agbara abụghị naanị maka nje ọrịa COVID-19, kama na nke ahụ ga-enyekwa aka n'imemìla ọrịa Lassa Fevere, bụ nke ka na-emekwa mkpa mkpa n'ụfọdụ ebe dị iche iche n'ala Nigeria.
Na ntụnye ya, onyeisi otu ahụ jikọtara ndị ahịa na steeti Anambra, a maara dịka 'Anambra State Markets Amalgamated Traders Associaton' ASMATA, bụ Maazị Ikechukwu Ekwegbalụ kèlere gọọmenti steeti ahụ maka ezi mmekọrịta ya na ndị ahịa n'ime steeti ahụ, rịọ ka nke ahụ dịgide ọkpụtọrọkpụ.
Akwamozu bụ e mee nwata ka e mere ibe ya.Ọ bụ otu n'ime emume zuru ụwa ọnụ ma bụrụkwa mmemme zuru ọnwa na ahọ ọnụ maka na ụwa bụ ahịa na-azụ kwa ụbọchị ndị na-eje eje ndị a na-ala ala.
Akwamozu bụ ugwu ikpeazụ a na-akwanyere onye nwụrụ anwụ na emume ikpeazụ a na-emere ya iji sị ya gaa ije ya nke ọma.Nke a bụ n'ihi na ọ bịara ije ga-alarịrị ala, ụdị ogologo ọ sọkwara ije ya too, maka na o nweghị onye ga-epu ome n'ụwa a.
N'oge mbụ ahụ, ọ bụrụ na mmadụ nwụọ ma ọ bụ ọ nwekwahaa ka e siri tie mkpu akwa o wee bụrụ mkpu ọnwụ, ntị ọbụla nụrụ ya, ọbụnadị onye ntị ochi, ga-ebihapụ ihe ọbụla ọ na-eme ma agbara gaba ebe ahụ ozigbo ịga mara ihe na-akpọtụ.
Mgbe nke ahụ gachara, ụmụ okorobịa na-amalite gwube ili ozigbo ozigbo maka olili ya n'ihi na o nweghị ihe dịka ụlọ nchekwa ozu n'oge ahụ.A sịkwa na ozu e lighị eli nọ ọdụ ka nsị e kpoghị ekpo, maka na awọ koo, a nụ isi ya.
E lichaa ozu, ọ bụrụ na ọ bụ nke apụghị ịkwa oge ahụ n'ihi otu ihe ma ọ bụ nke ọzọ a ga-akanye ụbọchị a ga-akwa ya, ma zisasịara ndị nke ahụ metụtara ozi ka ha wee kwadobe, maka na ọ bụ mmadụ ka e ji aka.
Nke ahụ wee bụrụ otu e si akwa ozu n'oge mbụ, bụ mgbe elu bụ ala ọsa, oge e ji mmadụ akpọrọ ihe karịa akụ, oge a na-emere ndị na-akwa ozu ebere, nakwa oge ndị na-akwa ozu na-emekwara onwe ha ebere.
Ndị obodo n'onwe ha enweghịzịkwa obi enyemaka ma ya fọdụzie ime ihe ọbụla nyegara onye na-akwa ozu, karịa ma ịbịa añụsịrị ya mmanya na irisiri ya nri o ji akwọ ndị ọgọ.
Ya bụ, ndị be anyị, ka onye ọbụla haa nke o kwesiri ịha ma mee nke o kwesiri ime iji hụ na akwamozuṅgara nke ọma, na-abụghịkwa nke mmefusi ego.Maka na a dịghị ala ụma agbasa mmiri n'okwute.Onye a gwara kwe, ahụ ọzọ, a gwakwa ya.
N'ịga n'ihu, o kwuru na ndị na-anyà ụgbọala agaghị na-apàkọsịzị mmadụ ọnụ malite ugbua gaba, ma dụọ ha ka ha na-edekọta aha, akàrà na ihe ọzọ dị oke mkpa e kwesiri ịma bànyere onye ọbụla ha bù n'ụgbọala were abata ime steeti ahụ.
Gọvanọ Obianọ, onye kwupụtara ezi njikere na mkpebi gọọmenti ya ichekwaba ndụ na ngwongwo ụmụafọ steeti ahụ, gwàzịrị ha ka ha kpọtụrụ akara ekwentị 08030953771 maọbụ 08117567363 oge ọbụla ha hụtara onye a na-enyo ènyò na o bù ya bụ ọrịa.
N'imezupụta nkwa ahụ o kwere, gọọmenti steeti Anambra amalitela ikesara akpa osikapa, nyegara ndị okenye nọ n'agbata ajọ iri isii gbagobezie n'obodo niile dị na steeti ahụ.
Ndị ndu obodo ahụ bụ ndị e bunyègasịrị akpa osikapa dị narị abụọ n'otu n'otu, tinyere akpa nnu na igbe tomato, ka ha ga kesaara ndị okenye narị abụọ nọ n'agbata ahọ ahụ n'ime obodo ha dị iche iche, malite n'onye kacha bụrụ okenye.
Ọ kpọkukwazịrị ndị obodo dị iche iche na steeti ahụ ka ha hụta ya dịka ihe dị oke mkpa na ihe kwesiri ekwesi, bụ ịgbaso ntụziaka ahụ gọọmentị nyere, ka ya bụ ajọ ọrịa wee ghara ịbata maọbụ gbasaa na steeti ahụ.
Ndị bi n'Ọnịtsha akpọkuola ma rịọ gọọmenti steeti Anambra ka ọ gbatara ha ọsọ, dịka iju mmuri wara ma tochibido ụfọdụ ụlọ dị na mpaghara BH Housing Estate Fegge.
Ajọ ọdachi a bụ nke e mere ka ụwa mara site n'ọnụ otu onye ọnọ mgbe o mere ma bụrụkwa onye bi na mpaghara ahụ, bụ Maazị Isidore Uzoatu, bụ onye ziteere Ka Ọ Dị Taa ozi banyere ọnọdụ ahụ.
Ọ gbarụrụ ihu bànyere ihe ọdachi ahụ, ma kwuo na ọ dị ka a ga-asịzị na gọọmenti na ụlọọrụ ya dị iche iche gbakụtàrà mpaghara ahụ azụ kemgbe ọtụtụ ahọ ole na ole gara aga na-agbanyeghị ụtụ isi ha na-atụ na ego ndị nwere ụlọ na mpaghara ebe ahụ na-akwụ.
Dịka ọ na-ekwu na o teela aka gọọmenti kpàtụrụ aka maọbụ rụọ ọrụ ebe ahụ Maazị Ụzọatụ gakwazịrị n'ihu kọwaa na ọ bụ ndị bi na mpaghara ahụ jizị aka ha wee na-arụgasị ụfọdụ ọrụ mmetụaka n'ebe ahụ, nke mezịrị ka ihe idè mmiri ahụ mebìrì hara na nso.
Ọ kpọkùzịrị ma rịọ gọọmenti doo ka ọ gbatara ha ọsọ enyemaka iji gbochie ajọ ọdachi ahụ ịga n'ihu na-adapụta n'ihi ajọ ọnọdụ dị iche iche nke ahụ pụrụ iwètàrà ndị bi na mpaghara ahụ.
N'ajụjụ ọnụ Ka Ọ Dị Taa gbara ya bànyere nke ahụ, onyeisi ụlọọrụ steeti ahụ na-ahụ maka idobe ọwà mmiri ọcha na ichekwaba ọhịa na steeti ahụ, bụ Anambra State Clear Drainage and Forest Preservation Agency, Maazị Chido Obidiegwu kwuru n'ezie na ha enwetàbeghị mkpesa banyere ọnọdụ ahụ.
Ọ gbara akaebe na nsogbu iju mmiri sò n'otu ihe iche aka mgba na-adapụkarị na mpaghara ebe dị iche iche na steeti ahụ na mgbe na mgbe, ma kwuo na ọchịchị Gọvanọ Willie Obianọ agbaala ma ka na-agbakwa ọtụtụ mbọ dị iche iche pụtara ìhè banyere nke ahụ.
O chetààrà ọhaneze na ọrụ ka kwụsịlatagodiri n'ụfọdụ ebe dị iche iche e ji ọrụ ngo n'aka n'ime steeti ahụ n'ihi iwu 'onye apụtakwala ezi' ahụ gọọmenti tiri maka ọrịa korona, bụ nke mezịrị ka ụfọdụ ọrụ ka gbaberegodi n'ebe a rụdobere ha oge ahụ.
O kwuru na ọ bụ site n'ụzọ mmadụ inyerịtara ibe ha aka ka a pụrụ isi merie ọnọdụ 'onye apụtakwala iro' a dị ugbua na ihe dị iche iche ọ pụrụ iwèta, ma kpọkuokwa ndị ọzọ nwere ihe ha pụrụ imenwu ka ha cheta ndị nọ na gburugburu ha.
Ọ kpọkukwara ndị ọ dị n'aka ka ha gbaa mbọ hụ na ya bụ erimeri rutèrè ndị o kwesiri irute aka.
A nọrọ na mmemme ahụ nye nkuzi bànyere ya bụ nje ọrịa 'coronavirus' ma kesàkwa àkpà osikapa karịrị otu puku n'ọnụọgụgụ nyegara ndị okpuru ọchịchị ahụ, tụmadụ ụmụnwaanyị isimkpe sitere obodo niilde dị n'ime okpuru ọchịchị ahụ, nke gụIfite-Ọgwarị, Ọmọr, Ụmụmbo, Ụmụerum, Anakụ, Ịgbakwụ, Ụmụeje na Ọmasị.
Mmemme inyefè ihe oriri ahụ n'aka gọọmenti bụ nke weere ọnọdụ na nso nso a n'obí gọọmenti dị n'Awka, ma bụrụkwa nke ụfọdụ ndị so n'òtù ọrụ gbanụ gbanụ ahụ gọọmenti steeti ahụ guzobere maka ọrịa ahụ sonyèrè na ya.
O mere ka a mara na ọ bụ ihe ndị ahụ mèrè ha jiri kpebie ịbịa kwàdo ọchịchị steeti ahụ, iji ịsị ya jide ka o ji n'agha ahụ ọ na-ebu ma gosipụtakwazie olileanya o nwere na ọrịa ahụ ga-emechaa bụrụ ihe akụkọ.
O jikwazị ohère ahụ wee kelekwa ndị dị iche iche nyegoro gọọmenti steeti ahụ nkwado n'ọtụtụ ụzọ dị iche iche iji sị ya jisie ike n'imemìlà ọrịa ọjọọ ahụ, me kwenwòó nkwà na a ga-aga n'ihu ịdị na-etinye ihe ndị ahụ niile n'ọrụ nke ọma dịka o siri kwesi.
Ihe erimeri dị iche iche ụlọọrụ ahụ bùnyere gọọmenti ụbọchị ahụ gụnyèrè akpa osikapa dị otu narị na iri atọ, tínyéré igbe erimeri noduul ruru narị abụọ n'ọnụọgụgụ.
Ndị Igbo sị na omere onye o ribidoro na-emere chi kere ya.Ka ọ dị taa, Kọmishọna steeti Anambra na-ahụ maka ihe metụtara ụmụaka na ndị nne bụ Oriakụ Ndidi Mezue azọpụtala mmadụ abụọ nwere nsogbu ụbụrụ na mpaghara ebe dị iche iche n'Awka bụ isi obodo steeti ahụ.
Otu ọ dị, a hụrụ ma jide otu onye n'ime mmadụ abụọ ahụ n'okporo ụzọ 'Club Road' dị n'Awka bụ nke a mabụ dịka 'Abakaliki Street ma jide onye nke ọzọ n'Aroma dịkwa n'Awka.
E burukwazịrị ha gaa ebe a na-enye ndị nwere nsogbu ụbụrụ ọgwụgwọ na Nteje, dị n'okpuru ọchịchị ime obodo Oyi, bụ ebe a ga-anọ lekọta ha anya ma nyekwa ha ọgwụgwọ tupu e jikọọ ha ndị ezinụlọ ha ọzọ.
Gọọmenti ọchịchị steeti Anambra ekwupụtala ezi njikere ya ibuso ọrịa ịba ọchananya agha na steeti ahụ, na ịchụ ya ọsọ ụkwụ erughị ala n'ime steeti ahụ.
Nke a bụ nke e kwupụtara site n'ọnụ Kọmishọna na-ahụ maka ahụike na steeti Anambra, bụ Dọkịta Vincent Okpala, n'okwu ọ gwara ndị nta aụkọ na mmemme imerùbè ụbọchị ọrịa ịba ọchananya na mba ụwa, bụ nke a chịkọbara n'isi ụlọọrụ oyibo steeti ahụ dị n'Awka.
Dịka nnyocha siri kọwaa, mmadụ karịrị narị nde abụọ na iri iteghete nwèrè ọrịa ịba ọchananya na mba ụwa n'amaghị na ha nwèrè ya bụ ọrịa, ebe mmadụ karịrị nde iri abụọ nwèrè ya n'ala Nigeria.
Ụbọchị ịba ọchananya na mba ụwa bụ nke a na-emerùbe n'abalị iri abụọ na asatọ nke ọnwa Julaị ahọ ọbụla, ma bụrụkwa nke e wepụtara site n'aka ụlọọrụ ahụike mba ụwa 'World Health Organisation'.
Aka na-achị steeti Anambra, bụ Gọvanọ Willie Obianọ agbapeela atụmatụ mmiri ọñụñụ mpaghara Otuọcha, bụ nke a maara dịka 'Otuocha Regional Water Supply Scheme'.
Ya bụ atụmatụ mmiri ọñụñụ bụ nke a rụrụ site na njikọ aka gọọmenti steeti ahụ na otu mba ụwa 'European Union', ma bụrụkwa nke nwere ikike ịmịtà na imezi mmiri ruru ndè lita iri n'ụbọchị.
N'okwu ya oge ọ na-agbape atụmatụ mmiri ahụ, bụ nke a rụrụ n'okpuru ọchịchị ime obodo 'Anambra East', Gọvanọ Obiano kọwara na nke ahụ ga na-ekesà mmiri ọñụñụ nyegara obodo dị iche iche dị n'okpuru ọchịchị ahụ, nke gụnyere Aguleri, Umueri na Umu-Oba Anam.
Na nzaghachi, onyeisi oche nchere oge n'okpuru ọchịchị ime obodo 'Anambra East', bụ Maazị Obi Nweke kèlèrè Gọvanọ Obianọ maka ọmarịcha ọrụ ahụ, ma kwe nkwà na ha ga-echekwa ma lekọta ya anya etu o siri kwesi, ka o wee nọọrọ ha ọdụ nke ukwuu.
Na ntụnye ya n'ịkwàlite ezi ọnọdụ obibi ndụ na ọnọdụ ahụike ụmụ mmadụ, òtù a maara dịka 'Marcel Ofomata Foundation' nọrọ na nsonso a wee nye mmadụ karịrị narị abụọ n'ọnụọgụgụ ọgwụgwọ n'efù.
Atụmatụ inyòcha ahụ na inye ọgwụgwọ ahụ bụ nke weere ọnọdụ n'ogige ụlọ ahụike 'Agulu Primary Health Centre' dị n'Agụlụ, n'okpuru ọchịchị ime obodo Anaọcha, ma bụrụkwa nke ndị mmadụ nupụtàrà n'ìgwè wee sonye na ya.
Ya bụ atụmatụ mmiri bụ nke e tùtèrè, rụgharịa ma rusàkwuo ya, site n'aka gọọmenti steeti ahụ, ka ọ gachara ahọ kwuru ahọ o jiri kwụsị ịrụ ọrụ.
Ka ọ dị taa, atụmatụ mmiri ahụ bụkwazị nke nwere ikike ikesàrà obodo iri na anọ dị n'okpuru ọchịchị ahụ mmiri ọñụñụ, nke gụnyere Ekwulobia, Igboukwu, Uga, Isuofia na obodo ndị ọzọ.
A nọkwara na ya bụ mmemme wee nye ọtụtụ ndị mmadụ ọgwụgwọ dịka ọrịa dị iche iche ha burù bịa siri dị, nke gụnyere ọrịa ọbara mgbalielu, ụdị ịbà dị iche iche, anya mgbu, ahụ ọkụ, isi ọwụwa, na ọrịa ndị ọzọ.
Ọ dara ụda ma kpọtụọ akpọtụọ n'isi ịgwụcha izuụka gara aga, dịka dayọsiisi Amichi nke ụka Angịlịkan chịkọtara mmemme sinọọdụ ya nke ahọ 2021 n'ụdị pụrụ iche.
Ya bụ sinọọdụ bụ àgbà nke mbụ n'ime sinọọdụ nke ise nke dayọsiisi ahụ, ma bụrụkwa nke weere ọnọdụ n'ụlọụka 'St.Andrew's Anglican Church, Ebenator' dị n'okpuru ọchịchị ime obodo 'Nnewi South' nke steeti Anambra, malite n'abalị abụọ nke ọnwa Juunu a wee ruo n'abalị isii, bụ ụbọchị ụka.
Sinọọdụ ahọ a, nke ọ bụ Ebenator Ashdikinri Ebenator Archdeaconry buru ya, dọtàrà ọtụtụ ndị bishọọpụ, ndị ọrụ ụka, ndị ọrụ gọọmentị na ndị ọzọ selitere isi na ngalaba dị iche iche, bụ ndị siri ebe dị iche iche na gburugburu ala Nigeria wee bịa.
Bishọọpụ ụka Angịlịkan na dayọsiisi Agụata, bụ Bishọọpụ Samuel Ezeofor emeela mmemme ịgbapegharị ótù ogige ụlọekpere a rụzigharịrị ọhụrụ na dayọsiisi ahụ.
Ya bụ ogige bụ nke a maara dịka 'Catechist Gabriel Ezekwo Memorial Chapel And Umuchu Unity Centre' ma bụrụkwa nke dị n'ụlọụka 'St.Thomas Anglican Church, Umuchu', n'okpuru ọchịchị ime obodo Agụata, nke steeti Anambra.
A kpọkuola ma dụọ ndị mmadụ, ọkachasị ndị ụka ka ha bụrụ ndị na-edebe okwu Chineke na-emekwa ya eme oge niile ka ihe wee gaara nke ọma.
A nọrọ na mmemme ahụ mekwa emume ibupùtà akwụkwọ ọhụrụ a kpọrọ In His Days, bụ akwụkwọ Maazị Samuel Ezekwo na Ejiofor Umegbogu dere n'aha na maka ụbọchị ndụ Gabriel Ezekwo lagoro mmụọ, bụkwa ụzọ ọzọ ha siri wee chọọ ịkwanyere ya ugwu na ime ka aha ya dị ọkpụtọrọkpụ.
Òkù a bụ nke a kpọrọ site n'ọnụ Bishọọpụ ụka Angịlịkan na dayọsiisi mpaghara Niger, bụ Bishọọpụ Owen Nwokolo, n'okwu ya na mmemme ọgbakọ sinọọdọ dayọsiisi ahụ nke ahọ 2021.
Ya bụ sinọọdụ bụ sinọọdụ nke atọ n'ime àgbà sinọọdụ nke iri atọ na otu daọsiisi ahụ na-eme, ma bụrụkwa nke weere ọnọdụ n'ụlọụka 'St.John's Anglican Church' dị n'obodo Eziowelle, n'okpuru ọchịchị ime obodo 'Idemili North' nke steeti Anambra.
Na mbụ n'okwuchukwu ya na sinọọdụ ahụ, Bishọọpụ Dayọsiisi Kabba, bụ 'Rt.Rev.' Stephen Akobe kọwara akwụkwọnsọ dịka ihe nlegaraanya nà ùgègbè na-agbàzi ije, ndụ na nzọụkwụ mmadụ, ma nwekwa ike inwòghàrị ndụ mmadụ.
Oku a bụ nke a kpọrọ site n'ọnụ Achbishọọpụ mpaghara Niger ma bụrụkwa Bishọọpụ ụka Angịlịkan na dayọsiisi Awka, bụ Achbishọọpụ Alexander Ibezim, n'ozi pụrụ iche ọ kụpụụrụ ndị nna na mmemme ụka nna nke ahọ a.
Ya bụ nnukwu onye ndu ụka Angịlịkan dọkwàzịrị ndị nna aka na ntị ma gwa ha na ọnọdụ nwekwàrà ike ịkawanye njọ n'ọdịnihu karịa ka ọ dị ugbua, ma ọ bụrụ na ha etuteghị ma gbasobe usoro ịzụlite nwata n'ụzọ kwesiri ekwesi nà n'égwù Chineke.
Ndị ahụ e nyere onyinye nkwanyeùgwù ahụ gụnyèrè Ọkammụta Benjamin O.Njelita, Flt.Lt.John I.C.Meludu, Sà Kenneth N.Ejeckam, na Chiifu Alexander N.C.Onubiyi, bụ ndị ihe e dere ede banyere ha gosìrì n'ezie na ha tozùrù òkè inwete ya bụ nkwanyeùgwù 'Veteran of Fathers' Fellowship'.
N'ụzọ nyere aha Chineke òtùtó, a nọkwara na ya bụ mmemme wee rie ma ñụọ, maka na ọ na-abụ a nọkọọ, e righị, ọ dị ka e jere ibesu ozu n'ọha mmụọ.
N'ịgbaso nke a, gọọmenti steeti Anambra nọrọ na nsonso a wee gbapee ọmarịcha akụrụngwa ahụike ọhụụ bụ 'Ultrasound Machine' na akụrụngwa e ji esi n'ike anyanwụ adọta ọkụ bụ 'Solar Energy System' e butèrè n'ụlọ ahụike ọhaneze dị n'Enugwu-Ukwu, dị n'okpuru ọchịchị Njikọka.
N'okwu ya na mmemme ahụ, onyeisi ụlọọrụ ASHIA, bụ Dọkịta Simeon Onyemaechi kwuru na ebumnobi e jiri guzobe ya bụ ụlọọrụ bụ ka e were nye ụmụafọ steeti ahụ ezi ọnọdụ ahụike bụ ịgbà n'ọnụ ego dịkarịchara àlà.
Onye isi ala mba Venezuela, Hugo Chavez, anwụọla.Ọ nwụrụ taa bụ Tuzdee.Ọ gbara nanị afọ 58 tupu ọnwụ egbuo ya.
O kwuru na ụlọọrụ ahụ ga-ebunyekwa ụlọ ahụike ọhaneze dịgasị na steeti ahụ akụrụngwa nke ha, ma kpọkuo ndị edebànyèbèghị aha n'atụmatụ ASHIA ka ha gbaa mbọ mee nke ahụ ọsọsọ, ma debanyekwa nke ndị ezinụlọ ya na nke ndị ọzọ enweghị ego idebanye ahà ha.
Onye osote onye isi ala mba ahụ, Nicholas Maduro, kwuputere taa na Chavez nwụrụ n’ịhe dịka elekere anọ n’ọkara, nke mgbede na mba ahụ.
Onyeisi ụlọ ahụike ahụ, bụ Dọkịta William Onwuocha kèlèrè ụlọọrụ ASHIA na gọọmenti Anambra maka ezi nkwàdo ha, ma rịọkwazie ka a gaa n'ihu inye ụlọọgwụ ahụ nkwàdo n'ihe ndị ọzọ na-akpa ha.
Kọmishọna na-ahụ maka ahụike na steeti ahụ, bụ Dọkịta Vincent Okpala, na ụfọdụ ndị ọzọ selitere isi na ngalaba ahụike na steeti ahụ sònyèrè na mmemme ahụ.
Kemgbe ọnwa ole n’ole ka Chavez nọ n’akwa ọrịa kansa.E nwere mgbe anyị nụburu na ọ malitego ịgbake n’ọrịa.Taa, ndị Venezuela na-eru uju maka onye isi ala ha nwụrụ anwụ.
Igidi ọgụ ahụ mmadụ abụọ ndị omekome ahụ tụrụ ogbunigwe na Boston na ndị ọrụ nchekwa na-agba kemgbe mkpụrụ abalị anọ abịago n’isi njedebe.
Mkpụrụ abalị ise gara aga, ụmụ nne n’abọ, Tamerlan Tsarnaev, gbara afọ 26, na Dzhokhar Tsarnaev, gbara afọ 19  tụrụ ogbunigwe n’ogige ebe  a na-eme mmemme ịgba ọsọ Boston maratọnụ.Kemgbe ahụ ka ndị uwe ojii na ndị FBI na-achọ ha.
N’abalị nwanne ụnyahụ, ụmụ nne n’abọ ahụ jere na Watertown nara otu onye ụgbọala ya n’ike.Ha gburu otu onye owe ojii, Sean Collier, na-arụ ọrụ na Massachusetts Institute of Technology MIT, merụọ onye uwe ojii ọzọ, Richard Donahue, ahụ.
Ndị ọrụ nchekwa mechara gbaa ha gburugburu, ha na ha were malite ịkwarịta mgbọ.Ndị uwe ojii gburu otu n’ime ụmụ nne n’abọ ahụ, nke obere, Dzhokhar Tsarnaev, jiri ụgbọ ala ahụ ha zuru n’oshi gbanarị ndị uwe ojii.Ndị uwe ojii chọjuru ya afọ na mpaghara Boston.
N’oge uhuruchi, otu onye hụrụ ebe Dzhokhar zoro n’ụgbọ mmiri  dị n’azụ ụlọ ya, were gbara ndị uwe ojii ama.Mgbe ha rutere ebe a ahụ ha malitere ịkwarịta mgbọ.E merụrụ Dzhokhar ahụ were jidezie ya.E bujere ya n’ụlọ ọgwụ na Boston.
Ndị uwe ojii, ndị Royal Canadian Mounted Police, RCMP n’aha ịchafọ, ejidogo mmadụ abụọ a na-ebo ebubo na ha na-akpa nkata ibuso ndị njem ụgbọ oloko agha iyi egwu na Toronto.
Mgbe ọ na-agwa ndị nta akụkọ okwu n’ụbọchị Mọndee, osote onye isi ndị uwe ojii, James Malizia, kwuru na ha jidere ụmụ nwoke abụọ, Chiheb Esseghaier, gbara afọ 30, ya na Raed Jaser, gbara afọ 35.Chiheb bi na Montreal ebe onye ogbo ya bu Raed bi na Toronto.
Ndị uwe ojii na-ekwu na, site na enyemaka ndị otu Alkaida na mba Iran, mmadụ abụọ ndị ahụ na-akpa nkata maka iji egbe na mgbọ ogbunigwe wakpo ụgbọ oloko si Toronto aga New York.
Taa bụ Tuzdee, a gbara Chihed na Raed akwụkwọ n’ụlọ ikpe na Toronto.E kpebiri ịhapụ ha n’ụlọ nga na Toronto ruo n’abalị 23 nke ọnwa Mee, oge a ga-amalite ikpe ha ikpe.
Mgbọ ogbunigwe awụnyego aja na garrị n’obodo Boston, na Steeti Massachusetts, na mba Amerịka.N’ụbọchị Mọndee, ụwa niile gbakọtara na Boston maka asọmụmpi ọsọ onye mere ike ya, nke a kpọrọ Boston marathon, n’olu bekee.
Kemgbe Mọndee ahụ, ndị uwe ojii na ndị FBI na-agbakeri ala na-achọ onye nyụrụ ụdịrị nsị a n’igbudu ahịa.Ụnyahụ, ha gosiputere photo okpokoro ite igwe na nkirika akpa ojii e jiri rọchi nsị egbe mgbọ ogbunigwe ahụ.
Mmadụ 3 nwụrụ anwụ, ebe mmadụ 176 merụrụ ahụ.Ndị dibịa bekee n’ụlọ ọgwụ Boston kwuru na ha hụrụ ụdị mmerụ ahụ dị iche iche, ma ndị e bere ụkwụ, ma ndị e bere aka.
Ndị uwe ojii na ndị FBI kpọrọ oku ka onye ọ bụna matara, m’ọ bụ, hụrụ onye merụrụ ala a mee ka ha mata.Ha kpọrọ ndị niile setere photo m’ọ bụ ihe nkiri vidio zitere ha ya.
Taa bụ Nwenezdee, ndị uwe ojii kwuru na, site n’ihe vidio ndị rutere ha aka, ha ahụtagorị mgbe otu nwoke dọwara akpa ebe ahụ ogbunigwe ahụ gbawara, kama na ha achọpụtabeghị onye ọ bụ.
Anyị nwetere ozi na Michael Adebolajo, otu n’ime mmadụ abụọ ahụ gburu onye soja mba Britain na Woolwich, zaburu ọnụ ya n’ụlọ ikpe na Kenya n’afọ 2010.
A na-ekwu na e jidere ya oge ọ na-achọ ụzọ ọ ga-esi aga mba Somali maka isonyere ndị agha isi ekwe ọnwụ al-Shabab nke mba Somali.A gbaara ya ụgbọ nwa mkpị na Kenya, ka e kpechara ya ikpe.
Ọgụ ahụ na-aga n’ihu na mba Syria kemgbe ọnwa ole n’ole ebiri la ọkụ.Nke a malitere kemgbe abalị abụọ mba Amerịka malitere kwadowe ndị otu rebel ahụ na-ebuso gọọmenti Bashar Al-Assad agha.
Ndị uwe ojii rutere ebe ahụ ka o mechara ihe dịka nkeji 20.Ha gbara Michael na di nna ya egbe, tupu e jido ha.
N’ambido ọgụ a, Amerịka kwuru sị na ha ga-etinye aka ma ọ bụrụ na gọọmenti Al-Assad nwaa anwaa were ngwa agha kemịkal wipọn were busa ndị rebel ahụ chọrọ ịchụpụ ya n’ọchịchị agha.
Taa bụ sọndee, gọọmenti Amerịka ekwuona na onye agha ahụ ndị soja Afghanistan gburu na nso a bụ onye Amerịka.
Ọnụ ọgụ ndị agha riri na-arizi elu kemgbe ọnwa ole n’ole ndị soja na ndị uwe ojii kwesiri ina-amụta ihe na-aka ndị agha mba Amerịka maliteziri gbuwe ndị Amerịka na-akụziri ha ihe.
Onye isi ọchịchị mba Maleshịa, Najib Razak, ekwuole na e nwere ịhe mere mmiri jiri baa n'opi ụgbọgụrụ.Ha achọpụtago na akpachapụrụ anya gbanyụọ akara ngwa mgba ama di n'ụgbo-elu Boeing 777 ndị mba Maleshia ahụ a na-achọ achọ kemgbe otu izu ụka.
Najib Razak kwuru na, site n'ozi ha nwentere n'igwe nnyocha satalaịtị, agwa ụgbọ-elu ahụ kpara, mgbe o na-efu efu, na-egosi ịhe aka mmadụ mere.
Anya ịkpeazụ igwe nnyocha njem ụgbọ-elu hụrụ MH370 bụ mgbe MH370 na-efe na mpaghara oshumiri ndịda Chaịna.Ụwa niile ka na-achọ MH370 ruo taa.
Otu onye ọkaikpe na mba Amerịka atụọla nwa afọ ala Nigeria nga mkpụrụ.Dịka a na-ewere otu ogbe ọka na-atụpụ nanị otu mkpụrụ ọka nay a kwa afọ, nga mkpụrụ ọka bụ nga ebighi ebi, nke onye a tụrụ ya ga-anọgide n’ime ya were ruo n’ụbọchị ọnwụ ya.
Gịnị kpatara e jiri tụọ ya ụdị nga a Umar kwetere na ikpe mara ya n’ebubo ahụ eboro ya na ọ kpara nkata ma nwakwaa ike ya ịtụ ogbunigwe n’ụgbọelu bu ndị njem aga Amerịka.
Ọ bụ gịnị mere Ọ bụ gịnị ka anyị na-akwara akwa Ụmụnna m ndị Igbo bi n’Amịrịka, ihe ukwu emeela n’ụbọchị ahịa ukwu Mmiri na-erughị eru, ezoola Ụkwa na-achaghị acha, adaala Mkpara-igwe ụmụ Igbo etijiele n’ike Ji esile n’ọdụ kaa Ọnwụ abatala, ụlọ ajụọla oyi.
A na-achọ puku kwuru puku ndị mmadụ achọ na Japan kemgbe mba ahụ nwere oke ala ọma jijiji nke ndị ọka mmụta tinyere na 8.9 n’ogo mgbakọ ala ọma jijiji n’ụbọchị Fraịdee.
Ala ọma jijiji ahụ kpalitere ide mmiri sụnami, bu nke nyekwuru aka n’imebi ụlọ, akụ n’ụba, yana igbu ndị mmadụ.Ozi anyị nwetere na-akọwa na narị mmadụ asaa anwụọla.Ọnụ ọgụ ndị tufuru ndụ ha n’ihe mberede a ka ga-agbago.
Ọtụtụ ndị mmadụ merụrụ ahụ na-mpaghara Japan ebe ala ọma jijiji a metụtara.N’ọ dị n’ihu, anyị ga-nwete ọnụ ọgụ ndị nwụrụ anwụ, ndị merụrụ ahụ, yana ọnụ ego akụ n’ụba ala ọma jijiji a mebiri.
Onye ala Naịjirịa ụwa jiri egwu bọọlụ ụkwụ mara, bụ Daniel Amokachi, enwetego ọrụ dịka onye ọzụzụ otu egwuregwu bọọlụ a kpọrọ JS Hercules nke mba Finland.Amokachi kwesịrị ịmalite ọrụ dịka onye isi otu bọọlụ ahụ na-atụfughị oge.
Amokachi, onye gbabuuru Super Eagles bọọlụ, mecha bụrụkwa onye ọzụzụ ndị Super Eagles, ga-ewere okwa site n'aka Pekka Haaranen, onye ọzụzụ JS Hercules ruo ugbu a.
Amokachi bụ osote onye ọzụzụ otu Super Eagles, Stehpen Keshi, mgbe ha butere iko mba Afrịka n'afọ 2013.Amokachi hapụrụ ọkwa ya dịka onye ọzụzụ Super Eagles n'afọ gara aga.
Nwa afọ ala Naịjirịa ahụ gbara afọ 43 kụtara bọọlụ ọnụ ya na mba dị iche iche, yana otu egwuregwu bọọlụ dịkwa iche iche.Amokachi agbago bọọlụ na mba Tọki, Briten, na Beljọm.Amokachi agbagooro otu bọọlụ ndị ụwa ma ama dịka Everton, yana Besiktas.
Ndị otu egwu-bọọlụ ụkwụ nke ala Nigeria, Super Eagles, etufuona ohere ọzọ ha nwetere iji gosi na ha so na ndị bụ ndị n’asọmpi bọọlụ iko mba Afrịka nke na-aga n’ihu ugbu a.
Nigeria hapụrụ Zambia ha saa otu ọkpụ goolu Nigeria buru ụzọ nwete site n’aka Emmanuel Emenike.Tupu Emenike akụta otu goolu ahụ, Obi Mikel riri otu penaliti, nke karụ ịbụ goolu izizi nye ndị Nigeria.
Ndị egwu bọọlụ na-amasị na Nigeria, chere na Nigeria ga-ejisi ike merie ndị Zambia.Ọ bụ ihe anya-mmiri mgbe ndị Zambia mechara sata otu ọkpụ ahụ oge bọọlụ na-akwado ịbịa n’isi njedebe.Nigeria na Zambia gbaziri onye lawa onye lawa.
Onye na-elekwata otu egwuregwu bọọlụ ụkwụ Golden Eaglets nke ala Naịjiria, bụ Emmanuel Amunike, ekwuputego njikere ọ dị maka ịhazigharị otu ahụ.Amunike kwuru n’e kwesirị ihazigharị otu Golden Eaglets tupu a malite asọmụmpi egwuregwu bọọlụ FIFA maka ndị na-erubeghị afọ 17, nke a na-akwado inwe na mba Chile.
Ụnyaa bụ Tuzdee abalị 18 nke ọnwa juunu, otu egwuregwu bọọlụ Super Eagles nke ala Nigeria na ndị ogbo ha si mba Tahiti zutere na Brazil na asọmụmpi bọọlụ ụkwụ nke Confederation Cup.Asọmụmpi iko eze egwu bọọlụ a na-aga n’ihu ugbu a na mba Brazil.
Na bọọlụ ahụ A kụrụ n'ama egwuregwu Mineirao, ndị Nigeria jiri ọkpụ goolu 6 A satara nanị 1 were merie mba Tahiti.
Taa ka a na-achụ afọ.Taa bụ abalị mbụ nke ọnwa jenụwarị ka a na-achụ afọ n’ebe dị iche iche.E jiri ọkpụkpa ọkụ nọkaụtụ mara ịchụ afọ.
O wete aka n’elekere 12 nke abalị, a na-amụnye ọkụ nọkaụtụ na mpaghara ụwa dị iche iche maka ịchụ afọ.Ndị mmadụ na-agbakọọ maka ilekiri ọkpụkpa ọkụ a.
Obodo ọbụna nwere omenaala ha na-eme, ha ji ajụ afọ.Ọtụtụ mmadụ na-aga n’ụlọ ụka kpegide ekpere were nabata afọ ọhụrụ.
Anyị hụtara omenaala ndị Amerịka n’isi ụtụtụ taa na New York.Ka ọ na-ewete aka n’elekere 12 nke ime abalị, a tụdara oke bọọlụ Confetti.Ndị mmadụ malitere gụdawa nkeji, ruo mgbe ọ kụrụ elekere 12 kpọmkwem.Mgbe ahụ ka afọ 2013 malitere na New York.
Anyị bụ ndị Igbo Radio na-ekele Chineke maka ndụ na ike o nyere anyị iji na-akọrọ ụmụ Igbo bi ebe dị iche iche ihe na-eme n’ụwa n’asụsụ Igbo.
Asụsụ mba dịkwara mba.Asụsụ ndị Igbo dịkwara ndị Igbo n’afọ 2013.Chineke ekwekwana ka e megbuo anyị ma ọ bụ napụ anyị asụsụ anyị.Amen.
Nke a mere ka o mechara mkpụrụ abalị abụọ osote ya, bụ Joe Biden, gwara ndị nta akụkọ na ya na onwe ya kwenyere n’otu ihe ahụ.
Alụm di na nwanyị bụ otu n’ime ihe ndị na-ekewa ndị Amerịka.Ụfọdụ, tụmadị ndị ụka, na-ekwu na nwoke na nwoke ịlụrita onwe ha bụ ịmerụ ala.
Gọvanọ Mitt Romney, onye ji aha ndị otu Rịpọblikan azọ ọkwa onye isi ala, sị n’alụm di na nwanyị kwesịrị ịdị nanị n’etiti nwoke na nwanyị.
Ndị Rịpọblịkan na-anya isi si na ha agaghị ekwe ka onye isi ala Amerịka, bụ Barack Obama, nwete afọ anọ ọzọ n’ọkwa ya.
Obodo ederego duu n’ala Amerịka.Ndị otu ndọrọndọrọ ọchịchị Rịpọblịkan na-esi anya mmiri anya mmiri maka ihe ihere ha nwetere n’abalị ụnyaa.
Kemgbe afọ atọ na ọkara ka ndị Rịpọblịkan na-anya isi si na ha agaghị ekwe ka onye isi ala Amerịka, bụ Barack Obama, nwete afọ anọ ọzọ n’ọkwa ya.Kemgbe ahụ ka ha na-agba Obama mgba n’ụdị dị iche iche.
Mgbe ha mere ntụli aka nke okwuru ụlọ, ha họpụtara Mitt Romney, aka chiburu Steeti Massachussets, onye ha chere na ọ ga-emeri Obama na ntụli aka ozuru ọha.
Mgbe okwe gbara na ntụlị aka ozuru ọha ahụ e mere ụnya, Obama mere Romney ihu aja aja.Ndị Amerịka họpụtara Obama ọzọ, nye ya ikike ka ọ chịaa afọ anọ.
N’ogbe ebe ndị Rịpọblịkan zutere na Boston maka ịmata otu okwe siri gba, anya mmiri na-esi ebe niile.Chịa ọchị adịghị mma, ma bewe ebewe adịghị mma.
Mgbe Obama n’onwe ya kwuru okwu, o kelere Romney na ndị otu ya.Ọ sịrị na ya ga-agba mbọ ịdozi nakwa ịme ka mba Amerịka dị mma ma lọghachi n’ọnọdụ ya dịka oke mba.
Cisse bụ Kaptin ndị otu bọọlụ mba Senegal mgbe otu ahụ mere ọfụma n’asọmụpi iko mba ụwa nke e mere n’afọ 2002.
onye oge ya bịara n’isi njedebe n’ọnwa Jenụwarị, mgbe mba Senegal na-achịtaghị aja ọ bụna n’asọmụmpi iko mba Afrịka nke a zọrọ na mba Ikwetọrial Gini.
Na ndụ ya dịka onye ji egwuregwu bọọlụ eri nni, Cisse gbaara ndị otu Paris St Germain.O mechara kụọrọ ndị Montpellier nke e nwere na mba Frans, tupu ọ gawazie mba Briten.Ebe ahụ ka ọ gbaara ndị Birmingham City, yana ndị Portmouth.
N’agba nke mbụ nrụrịta ụka ahụ, Romney meriri Obama, onye mega anya ụra ụbọchi ha nwere yabụ nrụrịta ụka n’abalị 3 nke ọnwa ọkụtoba a.
E butere ozu mmadụ abụọ ndị Canada na Hallandale na Florida.David Pichosky, dị afọ 71, na ori-akụ ya, Rochelle Wise, afọ 66, nwụrụ n’ụlọ ha na Hallandale, obere obodo dị n’ekiti Miami na Fort Lauderdale.
E butere ozu mmadụ abụọ ndị Canada na Hallandale na Florida.David Pichosky, dị afọ 71, na ori-akụ ya, Rochelle Wise, afọ 66, nwụrụ n’ụlọ ha na Hallandale, obere obodo dị n’ekiti Miami na Fort Lauderdale.Ihe a mere n’ụbọchị Tọzdee.
Chris Rogers gbara afọ 21.A mụrụ ya na St.Albert, na Alberta.Ọ na-aga akwụkwọ na mahadum University of Alberta.
Ozi anyị nwetere na-ekwu na Rogers jere n’ogige ebe a na-agba egwu ndị ntorobia n’ụlọ oriri na nkwari ahụ.Ọgụ dara ebe ahụ.A kụrụ Rogers ọkpọ n’imi.Orima-anya malitere buwe ya.Ọ ga-ghachiri n’ọnụ ụlọ nke ya n’ụlọ-elu họtelụ ahụ.
N’ụzọ ụtụtụ taa bụ abalị mbụ nke ọnwa jenuwarị, ndị uwe-ojii na Saskatoon, na Kanada, nwetere oku gbanụ gbanụ, bụ oku 911.
Mgbe ha ruru na 100 Block, Avenue O South, ha hụrụ otu nwata-nwoke gbara afọ 28, ebe ọ nọ n’ọnọdụ ọ dị ndụ ọnwụ ka mma.Mgbe ha lere anya ọfụma, ndị uwe-ojii chọpụtara na a sụrụ nwata-nwoke ahụ daga.
E buru ya ọsịịsọ gawa n’ụlọ ọgwụ Royal University.Ndị uwe-ojii na-akọwa na nwoke ahụ mechara nwụọ.E nwebeghị onye a na-atụ aka na ya gburu ọchụ a.Ndị uwe-ojii na-akpọ ndị Saskatoon oku.Onye ọ bụna hụtara, ma ọ bụ matara ihe merenu, biko kpọọ ha na 1-800-222-8477.
Ka ndị otu a nwechara nzụkọ ha n’Abuja, n’ụbọchị Nwenezdee, onye minista na-ahụ maka mgbasa ozi, Mazị Labaran Maku, kwuru nke a na bekee
Mazị Maku kwuru n’ala Nigeria nweburu iwu megidere ịtụ mgbere mmadụ, mana iwu a nwere ebe ole n’ole o riri mperi.Ihe a na-ame ugbu a bụ ime ka iwu a kwụdosie ike.Ha anabatago mkpọrọ afọ asaa maka onye ọ bụna dara iwu a.
Mazị Maku gbakwụnyere na a ga-enyefe akwụkwọ iwu a n’aka ndị ụlọ omebe iwu na nso a, maka ime ka ọ diwazie ire dịka iwu na-achị ala Nigeria.
Onye isi ala mba Amerịka, Barack Obama, ekwuputego usoro ọhụru a ga-esi na-ahụ maka ibu egbe na mba ahụ.O teela aka ụfọdụ ndị mba ahụ na-akpọ oku ka gọọmenti ha mee ihe gbasa usoro inwe na ibu egbe.
Mana ndị otu ndọrọndọrọ ọchịchị Rịpọblikan na-adụ azụ mgbe ọ bụna e welitere okwu a.Nke a bụ maka na ha achọghị imegide ndị otu a kpọrọ NRA, ndị na-adị enye otu Rịpọblikan ezigbote ego mgbe ọ bụna a na-azụ okwe ndọrọndọrọ ọchịchị.
Ihe ndị Obama gụpụtara taa ọ chọrọ ka e mee buru ibu.Ọtụtụ ndị otu Demokrat kwenyere n’ihe Obama chọrọ ka e mee.Mana ndị Rịpọblikan na ndị otu NRA amalitegori iti mkpu megide Obama na atụmatụ ya.
Ọtụtụ ndị Amerịka malitere kwenyewe na e kwesiri ime ihe gbara ọkpụrụkpụ kemgbe otu nwoke buru egbe jee gbagbuo mmadụ 25 gụnyere ma ndị nkụzi ma ụmụ akwụkwọ n’otu ụlọ-akwụkwọ na Newtown.Tupu o mee nke a, o buru ụzọ gbagbuo mama ya n’ụlọ ebe ha bi.
Mana ndị otu ndọrọndọrọ ọchịchị Rịpọblikan na-adụ azụ mgbe ọ bụna e welitere okwu a.Nke a bụ maka na ha achọghị imegide ndị otu a kpọrọ NRA, ndị na-adị enye otu Rịpọblikan ezigbote ego mgbe ọ bụna a na-azụ okwe ndọrọndọrọ ọchịchị.
Nwoke a bụ otu n’ime ndị isi ojii jiri ndụ ha chụọ aja ka ihe ọma ruta anyị aka n’ala Amerịka.Udo dịrị ya 
Jonathan na-ekwu na obi dị ndị Nigeria ụtọ maka ọnọdụ ọkụ latrik.Onye isi ala Nigeria, Goodluck Jonathan, kwuru okwu na CNN ụnyaa bụ abalị 23 nke ọnwa Jenụwarị.Nwanyị onye nta akụkọ CNN, Christiane Amanpour, gbara Jonathan ajụjụ ọnụ gbasara ọchịchị ya, na ọnọdụ udo na nchekwa n’ala Nigeria.
Jonathan kwuru na ndị otu Boko Haram bụ nanị ihe aka mgba chere Nigeria n’ihu.Ọ kpọrọ oku ka ụwa niile nyere gọọmenti Nigeria aka n’ibusa ndị Boko Haram agha.
Onye isi ọchịchị mba Kanada, Steven Harper, ekwuona na Kanada adighị njikere iziga ndị agha na mba Mali, na-agbanyeghị na ndị Al-kaida juputeziri na Mali.
Mgbe ndị Igbo Radio kpọrọ ndị niile anyị ma bi na mpaghara Lagos dị ịche ịche, anyị chọpụtara na ọkụ anaghị adị otu Jonathan siri kwu.
Christiane jụkwara Jonathan maka ndị minista ala Nigeria na-ezugbe Nigeria n’oshi.Maka ndị na-ezugide zuo ma mmanụ akụ chi nyere.Ọ jụkwara ya maka nrụrụ aka ndị ọrụ gọọmentị na-eme.Mana Jonathan azaghị ya ọfụma.
Harper kwuru nke a taa, oge ya na Thomas Boni Yayi, onye isi mba Benin Ripọblik, bụrụkwa onye isi otu jikọtara mba Afrịka, na-akparị ụbọbọ.
Ọ jụrụ Jonathan ihe mere na ụmụ afọ Nigeria na-anwụ n’aka ndị uwe ojii, karịrị ndị na-anwụ site n’aka ndị Boko Haram.Jonathan azaghị ajụjụ a ọfụma.
Gọọmenti mba Kanada anaghị atụ anya izika ndị agha na Mali… Ihe dị mkpa bụ na Kanada na-eziga akara ngwa na ihe e ji enyere ndụ aka na mpaghara ahụ
N’aka nke ọzọ, Kanada kwere nkwa ịnye mba Benin Rịpọblik nde dollar 18, maka ihazi usoro e si anakọ ụtụ isi na mba ahụ.
Otu nwanyị olu ọma, onye Amerịka, a ma ama maka ịgụ egwu, bụ Whitney Houston, anwụọla.E butere ozu Whitney n’ime ụlọ oriri n’ọñụñụ Beverly Hilton.
A ma Whitney ama maka olu ọma ya.Ọ gbara afọ 48 tupu ọnwụ egbuo ya.Tupu ọ nwụọ, ọ gara na mpaghara Hollywood ebe a na-eme mmemme nturu ugo Grammy.Grammy bụ otu n’ime mmemme ndị a na-eji etuwe ndị aka ha pụtara ihe n’ịkụ egwu ugo.
A na-ekwu na a hụrụ Whiteney anya ịkpazụ n’ụbọchị Tọzdee mgbe ọ gụchara nwa obere egwu n’ebe ahụ a na-eme mmemme Grammy.A hụkwara ya anya ọzọ na mgbede Fraịdee ebe ya na ndị enyi ya na-enwe añụrị n’ụlọ oriri n’ọñụñụ Beverly Hilton.
Barack Obama malitere agba nke mbụ ọchịchị ya n’ụdị oge a n’afọ 2009, ka o meriri ogbo ya bụ John McCain, onye jiri aha ndị Rịpọblikan zọ ọkwa onye isi ala n'afọ 2008.
Ka agba nke mbụ ọchịchị ya na-erute n’isi njedebe, Obama weputere onwe ya maka iji aha ndị otu Demokrat azọ ọkwa, n’ọnwa Nọvemba afọ 2012.Ndị otu Demokrat kwadosiri ya ike, na-agbanyeghị na ha emezichaghị ọnọdụ akụ n’ụba mba ahụ otu ha siburu chee.
Taa bụ abalị 21 nke ọnwa Jenụwarị ka onye isi ulọ-ikpe ukwu nke mba Amerịka, John Robert jr, duru Obama n’iyi-ọlụ.Ọ ga-achịgide Amerịka ruo na ngwụsị afọ 2016.
Ozi anyị nwetere n’aka ndị CBC na-akọwa n’otu nwanyị onye Calgary ga-aga nga mkpụrụ afọ iri na atọ.Ikpe mara Stacey Joy Bourdeaux maka igbu otu nwa ya nwoke.N’afọ 2004, Stacey gburu nwa ya ọ mụrụ ọhụrụ, ma na-achọkwa igbu nwa ya nwoke nke ọzọ gbara afọ ise.
A makwara ya ịkpe ọzọ maka na ọ nwara ike ya igbu nwa ya nwoke nke ọzọ dị afọ ise, n’agbanyeghị na aka apụghị ya.Nwa ya nwoke nke ahụ ọ choburu igbu nọ n’ọnọdụ ọnwụ ka mma taa.Ọ naghị ekwu ụka nke ọ na-eghe ọnụ.
A gụnyeere Stacey afọ ndị ọ nọgooro na mkpọrọ.Nihi nke a, n’ime afọ 13 ahụ e nyere ya, ọ ga-anọ nanị afọ itoolu na ọkara na nga tupu o nwere onwe ya.
Ọtụtụ ụmụ Nigeria anwụala n’ala bekee site na ịta ahụhụ.Ọ na-agbawa obi na ndị na-achị ala Nigeria achọdịghị ịma na onye bịara ije nwe ụla.Anyị amụala ụmụ n’ala bekee, ha amaghịkwa ebe ala nna na nne ha bụ.Maka na ndị na-achị obodo Nigeria achọghị ịma.Azị gba.
Ndị na-ekwuru gọọmenti Amerịka na Wọshintin kwuru si na mba Amerịka dị njikere ịnabata Snowden, kama na mgbe ọ bụ na Snowden jechara lọta, ọ ga-abịa zara ọnụ ya n’ụlọ ikpe n’Amerịka.
Edward Snowden bi na Rushịa, ebe ọ gbagara ọsọ ịzọ isi onwe ya n’afọ 2013, mgbe ọ gbara n’anwụ ihe niile Amerịka na-ezobu ezo maka otu ha si etinye anya n’akpa ndị ọzọ.
Nwaada Tsai Ing-wen, onye zọrọọkwa n’okpuru otu Democratic Progressive Party nwetere mmeri kpụọkụ n’ọnụ na ntụli aka e mere n’ọnwa JenuwarJanuarị.
N’okwu mbụ ya dịka e duchara ya n’iyi ọrụ, ọ kwuru na a ga-akwalite mmekọrịta udo na nkwudosike n’etiti mba Taiwan na Beijing.
Ọ kpọrọ otu abụọ ahụ oku ka ha chịsa okwu niile ha nwere n’agugu ala ma sonye na mkparịta ụka udo maka ọdimma onye ọbụla.
A na-akọwa na a hụkwara ya n’ihe onyonyo ndị otu ISIS ahụ gosiri ogbugbu Steven Sotloff, onye nta akụkọ si mba Amerịka, David Haines, onye ọrụ enyem aka si mba Briten, Alan Henning, onye ọkwọ ụgbọala si mba Briten, na Abdul-Rahman Kassig, onye ọrụ enyem aka si mba Amerịka.
Ndị ọkachamara n’okwu ahuike emeena ka a mara na ikesa ọgwụ mgbochi na ọgwụ ime ntule ọgwụgwọ ebola a kpọrọ Zmapp adịghị ọtụtụ ebe ọ ga-ewe ọtụtụ ọnwa iji rụpụta ọtụtụ ọgwụ a.
Mkpụrụ-ọgwụ Zmapp bụ nke e nyere mmadụ abụọ ndị ọrụ arụike mba United States gosiri na a na-enweta ọga n’iru na ebe arụike ndị a nọ.
A chọpụtara n’ezigbo aha nwoke ahụ na-aza Jhadi John bụ Mohammed Emwazi.Mohammed Emwazi bụ onye mba Briten, mana a mụrụ ya na mba Kuweti.Tupu ọ banye n’otu ISIS, nwoke a na-erubeghị afọ iri atọ bibu na mpaghara ọdịda anyanwụ nke obodo London, na Briten.
Otu nwanyị onye rụrụ Gọvanọ Chris Christie ọrụ dịka onye aka mbụ ya na Steeti New Jersey agwana ndị ọkaịkwe na Gọvanọ Christie mara ịhe banyere brijigeti.
Brijigeti bụ aha E jiri mara arụ ahụ mere n’obodo Fort Lee na New Jersey, site n’abalị 9 ruo abalị 13 nke ọnwa septemba afọ 2013.
Ngalaba na-ahụ maka njem okporo ụzọ mechiri ọwara abụọ n’ime ọwara atọ si na akwa mmiri George Washington abata na Fort Lee.Nke a malitere n’isi ụtụtụ n’oge ndị mmadụ ji aga ebe dị ịche ịche.
A na-ebo Gọvanọ Christie na ndị otu ya ebubo na ha mechiri okporo ụzọ ahụ na Fort Lee maka iji taa ndị obodo ahụ afụfụ n’ihi na onye meyọ Fort Lee bụ Mark Sokolich akwadoghị Chris Christie mgbe Ọ na-azọ ọkwa gọvanọ na New Jersey.
Kemgbe ahụ, ndị ọkacha mara na-eme nnyocha ka A mata ma aka Gọvanọ Christie ọ dịkwa ọcha, tumadị ebe Ọ bụ na ndị na-arụrụ ya ọrụ, Bill Baroni na David Weinstein, kwetere na ha mara ebe mmiri siri banye n’opi ụgbọgụrụ.
Ọ bụrụ na E mecha chọpụta n’aka Gọvanọ Christie adịghị ọcha, E nwere ike ịgba ya onwe ya akwụkwọ n’ụlọ ịkpe.
Anyị na-anụ na ndị agha gọọmenti mba Irak amalitego ịlụsa ndị otu agha iyi egwu ahụ a na-akpọ ISIL n’aha achafụ ọgụ kpụ ọkụ n’ọnụ.
N’ọnụ mmiri okwu onye Praịm Minista mba ahụ, Taa, n’ike nke Chineke, anyị na-amalite ọgụ maka iweghara obodo ndị a e nwere n’
okpuru ọchịchị prọvịnsị Salahuddin site n’aka ndịSamara, Dhuluiya, Balad, Dujail, al-Alam, al-Door, na Tikrit.Ugbu a, a na mụ akpọ ndị soja Irak ka ha ghara ịkpaso ụmụ afọ Irak agwa ọjọọ ọ bụna, kama, gbaa nụ mbọ zọpụtanụ ndị ala anyị site n’aka ndị otu Daesh.
Gọọmenti ala Naịjiriịa ekwuona na ya na-agba mbọ ịrụtọpụ ọrụ niile ya ji n’aka ugbu a maka ịhazigharị ngalaba njem ụgbọelu.Onye minista na-ahụ maka njem ụgbọelu, Osita Chidoka, gwara ndị nta akụkọ na ngalaba njem ụgbọelu na-ahọrọzi ọlụ ndị kachasị mkpa n’ime ọlụ niile dịịrị ya.
Chidoka kpọrọ ndị isi ọlụ, ndị ọ bụ ọlụ ha ịkenye ọlụ ngo, ka ha tinye anya n’ọlụ ndị kachasị mkpa, tụmadị ọlụ ndị ahụ a na-akwadozi ịrụtọpụ arụtọpụ.
Chidoka kwụrụ n’ọ bụ ịhe nwute na gọọmenti etinyeghị anya na ngalaba ahụ kemgbe afọ ole n’ole.O kwuru n’ọ ga-ewe ịhe ruru ijeri naịra 50 maka ịhazigharị ngalaba ahụ site ugbu a ruo afọ 28 na-abịa abịa.
Otu onye  nnọchi anya n'ụlọ ọgbakọ ukwu sineeti ala anyị ma bụrụkwa onye ji ọkwa 'Chief Whip'  n'oge mbụ  n'ụlọ ọgbakọ ukwu ahụ, bụ maazị Roland Owie ekwuona na ọchịchị onye isi ala anyị bụ Buharị jọgburunnọọ onwe ya n'ihi ihe dị iche iche a na-ahụta na ya.
Ọ sị na ọ baghị uru ịta ọtụtụ otu ndị a na-akpọgasị oku maka ikewa ala Naịjirịa ụta n'ihi na ọtụtụ ihe dị iche iche Buharị na-eme na otu o si enyegasị ọrụ gosiri n'ala abụghị otu, maka na ikpe mara eziokwu, aka azụ dị ya.
Osote onye isi ala bụ Yemi Osinbajo, ekuola n’Ọ ka mma ịkwado ọrụ ubi n’ime obodo karịa ịtụbata ngwa ahịa nke agaghị enye aka na mgbanwe ego.
Osinbajo mere ka A mata nke a mgbe Ọ nabatara ndị mba Rọshịa dunyere, nke onye ndu ha bụ onye minista ọrụ ugbo mba Rọshịa, Maazị Alexander Tkachev, bụkwa onye isi oche nke otu kọmishọn jikọrọ Naịjirịa na Rọshịa.
Ọnụ ahịa mmanụ agbatuola nke ukwu, ma A kana agbanwekwa ukwutukwu ego maka ịzụta nri na mba ofesi, ma anyị nwere ọtụtụ ala dị mma maka ọrụ ubi.Nke a enweghị uru ọ bara ma ọ buru n’anyị anaghị akọ ịhe n’ala ndị a.
Osote onye isi ala gwara ndị ọrụ ụbi ahụ si mba Rọshịa ka ha bịa malite ọrụ ụbi n’ala Naịjirịa,were na-akọpụta ma na-ebupukwa ịhe ha wepụtara.
Ya bụ asọmmpi bụ nke weere ọnọdụ n’ụlọ ezumeezu Sam Nwaneri dị n’ogige ụlọ mgbasa ozi 'Coal City FM' nke ụlọ ọrụ 'Federal Radio Corporation of Nigeria FRCN' dị na steeti Enugu, ma bụrụkwa nke e mere site na njikọ aka ụlọ mgbasa ozi ahụ.
Asọmpi ahụ nke ahọ a bụ nke ụlọakwụkwọ asatọ sonyere na ya, ma bụrụkwa nke a nọrọ na ya wee sọọ ụdị mpi dị iche iche, nke gụnyere asọmpi ajụọ azaa, sụpeere m, nrụrịta ụka, okwu ntabì ire, nà ntụgharị okwu.
N'ime ụlọakwụkwọ asatọ ahụ sonyere n'asọmpi ahụ ụlọakwụkwọ 'Spring of Life International School, Enugu' tùùrù ùgò dịka ọkaibe nà ndị nke mbụ, ebe ndị 'Day Secondary School, GRA, Enugu' gbàrà ndị nke abụọ ndị 'New Layout Secondary School' wee rachazie iko dịka ndị nke atọ.
Ụlọakwụkwọ ndị ọzọ sonyere na ya bụ asọmpi gụnyèrè 'Government Secondary School, GRA, Enugu,Bishop Otubelu Memorial Secondary School, Enugu,Kings High School, New Heaven Enugu,Good Shepherd Anglican Seminary School, Enugu,' na 'Uwani Secondary School, Enugu.'
Anyị ga-echeta na ụlọ ọrụ FRCN na 'Igbo College' nọrọ na mmemme asọmpi asụsụ Igbo ahụ nke ahọ gara aga wee nye ụlọ mbipụta akwụkwọ akụkọ 'Ka Ọ Dị Taa' na 'National Light' asambodo òtùtó na nkwanye ùgwù maka ezi ọrụ ya agbambọ ya n'ịkwalite asụsụ na omenala Igbo.
Ndị bụ ọka ikpe n'asọmpi ahụ nke ahọ a gụnyèrè Maazị Chinedum Ọfọmata, Oriakụ Evelyn Igbokwe, na Oriakụ Chinyere Nwaụda.
Aka na-achị achị bụ Obianọ kwuputara nke a n'okwu ya na mmemme icheta ọgbụgba ahọ iri isii nke ụlọakwụkwọ 'Bubendorff Memorial Grammar School Adazi-Nnukwu', bụkwa nke weere ọnọdụ n'ogige ụlọ mmụta ahụ, dị n'okpuru ọchịchị Anaọcha.
Ka ọ na-akpọpụtasị ịgbà dị iche iche ọchịchị ya tigoro na ngalaba mmụta na steeti ahụ, o kwùru na ya amalitelarị ịbanyè n'usoro mmụta ọgbara ọhụụ, makpọkuzie ụmụakwụkwọ steeti ahụ sonyesie ike na nke ahụ dịka ihe dị oke mkpà, n'ihi na mba ụwa dum na-abanyezị n'usoro dijitaalụ ugbua.
Na ntụnye nke ya na mmemme ahụ, Kọmishọna na-ahụ maka agụmakwụkwọ na steeti ahụ, bụ Ọkammụta Kate Omenụgha gbara àmà na ọchịchị ọchịchị steeti ahụ emeela nnọọ ọtụtụ ihe dara ụda n'ịkwàlite usoro mmụta na steeti ahụ, ma dụọ ya ka o jide ka o ji.
Na mbụ na nkenke okwuchukwu ya, Bishọọpụ ụka Katọliiki na dayọsiisi Awka, bụ Bishọọpụ Paulinus Ezeokafor kpọkùrù ọhaneze bịara mmemme ahụ ka onye ọbụla chègharịa, hụ mmadụ ibe ya n'anya, ma hụkwa Eke kere ụwa n'anya n'ụdị ịdị nkwadobe maka ọbịbịa nke ugboro abụọ nke Ọkpara Ya.
O kwuru na gọọmenti steeti ahụ emeela nke ọma n'ịkwàlite usoro agụmakwụkwọ na ngalaba ndị ọzọ, ma kpọzie òkù ka gọọmenti n'ogoogo dị iche iche tinye anya n'iguzobesi usoro mmụta pụrụ iche n'ihi na nke ahụ ga-enye aka n'ọtụtụ ụzọ dị iche iche ịkwalite mmepe na ígbò nsogbu enweghị ọrụ.
Puku kwuru puku ndị mmadụ pụtara n’okporo ụzọ na steeti dị iche iche na–eme ngagharị iwe gbasara mmeri Donald Trump nwetere na ntụli aka elu nhọpụta onye isi ala mba Amerịka.
Maazị Donald Trump ga-abụ onye isi ala mba Amerịka nke iri anọ n’ise ka o nwetachara nturu ugo A tụghị anya ya nke o jiri merie ori aku Hillary Clinton.
O na-ejikere izute onye isi ala mba ahụ ugbu a, bụ Barack Obama n’obi gọọmenti mba ahụ maka ịhazi usoro nnyefe ọchịchị ga-esi ga siriri werere.
Maazị Obama, onye kwuputarala na maazị Trump ezughị ka e mee maka ọkwa onye isi ala mba ahụ, ma gwa ndị mmadụ sị onye atụrụna ya votu, gwara ụmụ afọ mba Amerịka ka ha nabata ka okwe siri gbaa na yabu ntụli aka elu E mere ụbọchị Tuzdee.
N’okwu nke ya, oriakụ Clinton, onye E meriri na ntụliakelu mba Amerịka ahụ, gwakwara ndị na-adonyere ya ụkwụ na E kwesiri ịnyere maazị Trump ohere ka Ọ chịa.
N’agbanyeghị oku ndị ndu abụọ ndị a kpọrọ, ndị mmadụ na-eme ngagharị iwe, ka gbakọkwara n’obodo dị iche iche na mba Amerịka.
Na Steeti New York, puku kwuru puku ndị mmadụ gagharịri n’ogige ụlọ elu Trump Tower na-ekwupụta ọjụjụu ha n’amụma maazị Trump ji gbasara njem mbiri, atụmatụ iwu metụtara nwoke ịlụ nwoke ibe ya ma ọ bụ nwanyị ime otu ịhe ahụ.
Ozi kwuru na ndị na-eme ngagharị iwe megide nhọpụta maazị Trump nọchichara okporo ụzọ awara-awara na nnukwu obodo Los Angeles.
N’otu aka ahụkwa, ọtụtụ ndị mmadụ nọchichara ụzọ E si abanye ogige Trump Tower na-ekwupụta nwute ha nwere gbasara nhọpụta maazi Trump dịka onye isiala.
A kpọkuola ma dụọ ndị na-akwọ ụgbọala ka ha hie asaa n'anya, ọ kachasị n'oge mmemme ekeresimeesi a, iji belata ihe mberede, ọnwụ ike maọbụ ajọ ọdachi ndị ọzọ.
Nke a bụ isi sekpụ ntị n'ọgbakọ nkuzi a chịkọbààra ndị na-akwọ ụgbọala na steeti Anambra, site n'aka ụlọ ọrụ steeti ahụ na-ahụ maka ije awele n'okporo ụzọ, bụ ụlọ ọrụ a maara dịka 'Anambra Traffic Management Agency ATMA.
Ya bụ ọgbakọ nkuzi bụ nke weere ọnọdụ n'Awka, bụ isi obodo steeti ahụ, ma bụrụkwa nke dọtara imirikiti ndị ọkwọ ụgbọala nakwà ndị ọzọ e ji okwu ha agba ìzù n'ọchịchị steeti ahụ.
Otu jikọtara ndị na-akpọ ganị ganị  na mpaghara Naịja Delta emeena ka ọhaneze mara na ha ga-amalitekwa inye nsogbu na ịgbagwosi okporo mmanụ ma ọ bụrụ na ọnwa Septemba dị na mkpụrụ ụbọchị iri.
O nyekwazịrị ndị ọrụ ije awele ka ha zèéré ihe ọbụla bụ ịna aka azụ maọbụ ịdaghachi azụ n'ọrụ ha, ya na ime ihe ndị ọzọ adabàghị adaba, dịka usoro amụma iwu na-achị ọrụ ha siri dị.
Ndị otu a kwuru nke a n'izu ụka gara aga ma mee ka a mara na ndị orụ ha enyena ha ọnụ ọgụgụ ikwe mmanụ bụ nke ndị mgbago ugwu nwere na mpaghara ahụ, bụ ihe karịrị pacent iri itoolu nke ikwe mmanụ niile dị na mpaghara ahụ.
Ha sị na n'ụbọchị ahụ, nke ga-abụ ụbọchị ụka, na ndị otu ha karịrị puku ise n'ọnụ ọgụgụ ga-eme mkpamkpa dị egwu, gbagwosie ihe ma mechisiekwa ọtụtụ ebe na mpaghara ahụ.
N'okwu nke ya, onyeisi ụlọ ọrụ ATMA, bụ Maazị Pat Obiefuna gbàra akaebe na ọ bụ ndị na-akwọ ụgbọala e ji ebu mmiri nakwa ndị ọkwọ ụgbọala ndị ọzọ kpàtàrà ọtụtụ ihe mberede okporo ụzọ were ọnọdụ nso-nso a n'ime steeti ahụ na
O mere ka a mara na ọtụtụ ndị ọkwọ ụgbọala anaghị erubere iwu na-achị okọpro ụzọ isi, ma ya fọdụzie irube isi nye ntuziaka ndị ọrụ na-ahụ maka ije awele n'okporo ụzọ.
Ọ dụzịrị ndị na-eme ihe dị otu ahụ ka ha sepụ aka na ya, ọbụnadị dịka o kwupụtara ezi njikere ụlọ ọrụ ya dị ijikọ aka ọnụ, ha na ụlọ ọrụ ndị ọzọ, iji weta ya bụ nsogbu n'isi njedobe ma kwàlitekwa njem siriri-werere na steeti ahụ.
Anyị ga-echeta n'ụbọchị iri na ise nke ọnwa Nọvemba, ụlọọrụ ahụ chụrụ ndị ọrụ dị iri asaa maka asambodo adigboroja n'ọrụ.
Ndị isi ụlọọrụ NECO bụ ndị binyere aka n'ọchụchụ ahụ, dịka ha nwetachara ụsa sitere na kọmitii nhazi mere nnyocha maka asambodo na ha ji asambodo adigboroja were bata n'ọrụ ahụ.
N'ihi ajọ ọdachi ọkụ ọgbụgba ahụ dabìdòrò ụlọakwụkwọ 'Patterson Grammar School, Awada' ụbọchị ụka gara aga ma taa isi otu nwata akwụkwọ gbara ahọ iri na otu gọọmenti Anambra akasiela ndị nlekọta nakwa ụmụakwụkwọ ụlọakwụkwọ ahụ obì.
Gọvanọ Obianọ nke ọ bụ ode akwụkwọ ukwu steeti ahụ, bụ Ọkammụta Solo Chukwulobelụ nọchitere anya ya kasìrì ụlọakwụkwọ ahụ, ndị ụka Anglịkan nakwa ndị ezinaụlọ nwata ahụ nwụrụ anwụ obì, ma kpee ka Chineke nara mkpụrụ obi ya na ndokwa, nyekwa ha obì iji wee dìé ya bụ ihe.
Ọ gara n'ihu kwuo na ọchịchị steeti ahụ ga-etinye amụmà pụrụ iche n'ọrụ iji hụ na e gbòchìrì ụdị ihe ahụ ịdabido ụlọakwụkwọ ọbụla ọzọ n'ọdịnihu, ma kwekwazie nkwà na gọọmenti ga-enyere ha aka n'ịrụzigharịsị ihe ọkụ ahụ gbarìkọrọ.
Ọ dị ncheta na ajọ ọkụ ọgbụgba dị egwù dabìdòrò ụlọakwụkwọ Patterson Grammar School, dị n'Awada, na mpaghara okporo ụzọ awara-awara ahụ siri Ọnịtsha gaa Owerri, malite n'elekere iri nke abalị, ụbọchị ụka gara aga, bụ ụbọchị ụmụakwụkwọ siri n'oge ezumike laghachi, iji malite akwụkwọ.
Àgbà nke ikpeazụ nke asọmpi Sụpèéré M Bụ Spelling Bee Competition nke ahọ 2019 a chịkọbààrà ụmụakwụkwọ steeti Anambra na ndị na-agụ akwụkwọ n'ọba akwụkwọ steeti ahụ abịala n'isi njedobe n'Awka, ebe ndị tuuru ugo bùrù ọtụtụ ihe nrita dị iche iche wee laa.
Ihe dị iche iche e nyèrè ndị ahụ tutere ùgò gụnyèrè igwe akụrụngwa lapụtọọpụ na tabụleetị, akpa akwụkwọ, akwụkwọ nkọwa okwu, akwụkwọ ọgụgụ dị iche iche, tinyere ọtụtụ ihe ndị ọzọ.
Asọmpi sụpeere m nke ahọ 2019 malitere n'ọnwa Máàchị, wee dịgide ruo abalị iri na anọ nke ọnwa Ekeresimeesi, bụ ụbọchị a chịkọbàra agba nke egbe buru ọ laa.
Mmadụ dị puku iri na iteghete, narị atọ na iri abụọ na atọ tinyere akwụkwọ maka ịgụ akwụkwọ n'efu na mba ofesi nke afọ puku abụọ na iri na iteghete na puku abụọ na iri abụọ nke ụlọọrụ PTDF na-achịkọba.
N'ọnwa Novemba afọ gara aga, PTDF kpọrọ òkù ka ụmụ Naijiria tozuru tinye akwụkwọ maka ịgụ akwụkwọ n'efu a nke ha na ndị mahadum dị na Britain, Germany na France ha na ụlọọrụ PTDF nwere ezi nkwekọrịta.
Oge itinye akwụkwọ bụ izu isii mere ka ụlọọrụ PTDF nweta akwụkwọ site n'aka mmadụ puku iri na iteghete, narị atọ na iri atọ.
Ụlọọrụ ahụ kwuru n'Abuja na mmadụ puku iri na ise, narị asatọ na iri abụọ na abụọ tinyere akwụkwọ maka ịgụ M.Sc., ebe mmadụ puku atọ, narị ise na otu tinyere akwụkwọ maka PhD na mba ofesi.
E kwuru na nwale nke ajụjụ ọnụ maka ndị a họpụtara n'otu abụọ ndị a ga-adị site n'ụbọchị iri abụọ na iteghete nke Eprel were ruo ụbọchị iri nke ọnwa Mee, afọ puku abụọ na iri na iteghete n'ebe ndị ahụ ewepụtagasịrị n'ala anyị.
Ihe gọọmenti etiti jiri were guzobe otu a bụ maka ọjụjụ ndị na-egwupụta mmanụ na mba ụwa jụrụ ịkụziri ụmụ Naijiria ihe ha ma gbasara otu na akarọngwa eji egwupụta mmanụ ọtụtụ afọ ka Naijiria chọpụtachara mmanụ.
Ebumnobi bụzi ka azụpụta ụmụ afọ Naijiria ga-ewere ọnọdụ odudu ma chịa isi n'ụlọ ọrụ a bụ nke ndị ọcha nọ n'isi ya, nke ga-eme ka ndị nọrọ n'ịhazi na idozi ụlọọrụ ahụ.
Nguzobe otu a n'afọ otu puku, narị iteghete na iri asaa na atọ, nke bidoro ọrụ n'uju n'afọ puku abụọ, bụ ụkwụ mbụ gọọmenti etiti zọpụrụ itinye ihe ndị ahụ ga-ebute mmepe ụlọọrụ mmanụ ala anyị.
Ịgụ akwụkwọ n'efu nke ụlọọrụ a nọrọ n'afọ gara aga zụọ ma wepụta ndị mara nke ekwe na-akụ n'ụlọ ọrụ mmanụ ala anyị.
Ọ kọwara na òtù nnọrọonwe ahụ na-akwàdo ma na-elebàkarị anya n'ihe metụtara agụmakwụkwọ, nkwàdo ndị ntorobịa, ahụ ike, na ịchụ ụbịam ọsọ ụkwụ erughị àlà.
Na ntụnye nke ya, nwanne onye nwe òtù ahụ, bụ Maazị Uchenna Umeadi, mere ka a mara na òtù ahụ adịla na mbụ kesàá ihe nkwàdo nye ndị obodo Abagana, tupu ụmụakwụkwọ ahụ wee bịa kpọkuo ha maka ịgbatara ha ọsọ enyemaka.
O nyekwazịrị ụmụakwụkwọ ahụ ndụmọdụ ka ha na-erube isi nye ntụziaka dị iche iche gọọmenti nyere, nke gụnyere ịkwọchasị aka ha mgbe niile, ikpùchì ihe n'imi, ibèlàtà ngagharị, ịnọpụga anọpụga n'ebe mmadụ ibe ha nọ, tinyere ihe ndị ọzọ dị etu ahụ, iji gbanahị ibute ọrịa nje korona.
Ụzọ ebe ndị a na-enye ndị a ọzụzụ gụnyere ịrụ ìgwè, igwu ihe, ọnọdụ okirikiri, nkà na ụzọ, ịchekwa, iwu, ịgụ ego, mgbasa ozi na ihe ndị ọzọ metụtara ụlọọrụ a.
Òtù 'Chinedu Umeadi Foundation' bụ òtù enyemaka e hibere site n'aka Maazị Chinedu Umeadi, bụ nwaafọ Abagana dị n'okpuru ọchịchị ime obodo Njikọka nke steeti Anambra, ma birikwa na mba Canada.
Òtù ahụ nọkwara na mmemme ahụ ụbọchị ahụ wee nye isi ọchịchị òtù ahụ jikọtara ụmụakwụkwọ mahadum ahụ, bụ SUG onyinye ego, iji kpọnyekwuo aka n'ihe erimeri ahụ e kesààrà ha.
Asụsụ bụ njirimara ndi ma bụrụkwa nkụ dị na mbà na-eghere mbà nri.Ọ bụ ahụghị ebule ma sị elina dike n'ebe mkprịta ụka n'etiti mmadụ na ibe ya dị.Asụsụ bụ ihe mbụ mmadụ jiri karị ibe ya n'elu ụwa.Asụsụ bụ ihe ukwu.
Ihe  ndi a niile bụ eziokwu ma bụrụkwa ihe a gba n'aka e jighị enyò elele.Mana ọzọ dịka ibe ya ma bụrụkwa eziokwu ghe anya oghe bụ na ya bụ ọkụ siri n'aka nna-nna anyị hà wee rute anyị aka na-achọzị ịnyụ anyụ n'ụbọchị taa, maka
akwụkwọ ma ọ bụ onye esoghị n'ihe a na-eme.Ọbụladị n'ụlọakwụkwọ ugbua, ndi nkụzi jikwuzị bekee were akụzị asụsụ Igbo n'oge Igbo, ma na-ejikwa ụtarị pịapụ nwata akwụkwọ mmụọ ọjọọ n'anya maka na ọ sụrụ asụsụ Igbo oge ya na ụmụafọ Igbo ibe ya na-akprịta ụka.
Ndi be anyị, ọ bụ gịnị na-emezị Ọ bụkwa onye tara anyị amosu a Ọ bụ etu a ka ndi nna-nna anyị ha siri megide, asụsụ a wee rute anyị aka taa Ndi Hausa na ndi Yoruba esi etu ahụ eme banyere asụsụ nke ha 
Gịnị mezịrị na anyị achọghị ịkpọ nke anyị nke anyị, ka njirimara anyị wee dịrị anyị Anyị èchèzọọla na ọ na-abụ onye kpọọ ọba ya ọkpọkọrọ, agbatobi ewere ya kpoo ahịha 
Gịnị ka anyị na-eme banyere nke ahụ iji wee gbochie ya imezu ma mee ha ndi amụma ụgha na ndi ọnọ na ndo ahụ ọnwa Ọ kwa a sị na ọ bụ okenye nwụchaara ụmụaka wee nwerezie ịkpọ ikiri 
Ndị Igbo, chetakwanụ na ọ na-abụ onye sonyụọ ọkụ ya, ọ nọrọ n' ìsì, maka na ụdọ nkwụ onye okechì
Nke a, dịka o siri dòó anya, bụ na nkwadobe maka mmepe akwụkwọ ahụ, ma bụrụkwa ntụnye nke ha n'igbochi mgbasa ọrịa nje korona na n'ịkwàlite ọnọdụ adịmọcha n'ụlọakwụkwọ dị iche iche.
N'okwu ya oge ọ na-anabata ihe ndị ahụ n'aha gọọmenti, onyeisi oche nchere oge n'okpuru ọchịchị ime obodo 'Awka North' , bụ Maazị Ferdinand Onwuje kọwara akparamagwa na ònyìnye afọ òfùfò ndị nkuzi ahụ dịka nke magburu onwe ya nakwa ihe ọ tụghịdị anya ya chaa-chaa.
Dịka ọ na-agba akaebe na ndị nkuzi ahụ na-eme nke ọma n'ịkwàdo na ịkwàlite ọnọdụ mmụta n'ime okpuru ọchịchị ime obodo ahụ Maazị Onwuje kelekwazịrị ha maka ọmarịcha omume ahụ nakwa ezi ọrụ ndị ọzọ ha na-arụ, ma kwe nkwà na ọ ga-aga n'ihu inye ha nkwàdo.
N'akụkụ nke ya, otu nwaafọ obodo ahụ jibụrụ ọkwa dịka onyeisi ọba akwụkwọ na mpaghara Wisconsin nke mba 'United Kingdom', bụ Dọkịta Ego Enemuoh kọwàra ọba akwụkwọ dịka ògìgè mmụta, ma kwe nkwà na ọ ga-akwàdo nkewàpụta mpaghara ọhụụ n'ọba akwụkwọ ahụ, ebe naanị ụmụaka ga na-agụ akwụkwọ.
E merùbèkwàra mmemme ụbọchị ncheta ụbọchị mmụta ahụ nke ahọ 2020 a na ngalaba ọba akwụkwọ obodo dị iche iche dịgasị na steeti ahụ, nke gụngalaba ọba akwụkwọ obodo Ọzụbụlụ, nke Ihembọsị, na ngalaba ndị ọzọ dị iche iche.
A kọwaala ịkwụ ụdọ maọbụ mmadụ igbu onwe ya dịka ihe mmadụ kpachapụrụ anya mee, nakwa ihe arụ jọgburu onwe ya, ma n'anya mmadụ ma n'anya Chineke.
Nke a bụ nke e kwupụtara site n'ọnụ Ụkọchukwu Mọnsaịnọ Jerome Madueke, nke Ụka Katọliiki na Dayọsiisi Ekwulọbịa, n'okwu ya na mmemme ụbọchị mgbochi ịkwụ ụdọ na mba ụwa, nke ahọ 2020, bụ nke a chịkọbàrà site n'aka ọba akwụkwọ steeti Anambra.
Na ntụnye nke ya, onyeisi ụlọọrụ 'Digital Entrepreneurship Office' bụ Maazị Ifeanyị Aniagoh mèrè ka a mara na ya anaghị emetere onye kwụrụ ụdọ ebere.
A nọrọ na memme ahụ mee mkparịtaụka, gụọ abụ bụ 'poems' ma mekwa ihe ngosi ejìjè banyere ịkwụ ụdọ site n'aka  ótù jikọtara ndị ntorobịa na-ede akwụkwọ, bụ 'Society of Young Nigerians Writers' ngalaba nke steeti Anambra.
Ọ kpọtụrụ akpọtụ na nso-nso a dịka otu nwaafọ Igbo ọrụ obi ebere na ịkwalite omenala Igbo na-echu ụra, bụ Maazị Chineto Ozigbo chịkọbàrà asọmpi mbem kara maka ndị na-ama mbem n'ala Igbo.
Asọmpi mbem ahụ e mere site n'usoro nzikọrịta ozi ọgbara ọhụụ, bụ nke weere ọnọdụ n'me ọnwa Mee, ma bụrụkwa nke mmadụ iri ise na anọ sonyere na ya, ebe mpụtara ya bụ nke e wepụtara n'abalị mbụ nke ọnwa Juunu.
N'okwu ya bànyere nke ahụ, onye chịkọbarakwàdoro asọmpi ahụ, ma bụrụkwa onyeisi òtù 'Chineto Ozigbo Foundation', bụ Maazị Valentine Chineto Ozigbo kwùru na ebumnobi o jiri bàgide n'ihe dị etu ahụ bụ iji tute, gosipụta ma chekwaba ịma mma nke ọnatarachi ndị Igbo, ọkachasị dịka o siri metụta ịma mbem.
O kwupụtakwazịrị obi ànụrị ya nà afọ ojuju ya banyere ọnụọgụgụ ndị ntorobịa sonyere n'asọmpi ahụ, ọkachasị otu obere nwata nwaanyị gbara ahọ iri, bụ Nwada Somtochukwu, onye mekwara nke ọma na asọmpi ahụ.
Ọ sị na, n'ilekwàsị anya na nke ahụ, na ya nwere olileanya na asụsụ na omenala Igbo agaghị anwụ maọbụ fuo, kama na ọ ga-aga n'ihu isi n'aka fère aka ụmụ na-eto eto n'ala Igbo ma e jigidesie ya ike.
Ndị uweojii steeti Anambra nọrọ na nsonso a wee nwetakwa nturuugo ọzọ, dịka ha jidèrè mmadụ ruru iri asatọ n'ọnụọgụgụ maka otu nzuzo na arụrụala ndị ọzọ dị iche iche na steeti ahụ.
Onye na-ahụ maka mmekọrịta ọhaneze na ndị uweojii na steeti Anambra, bụ SP Haruna Mohammed mere ka ụwa mara nke a site n'ozi ọ kụpụụrụ ndị nta akụkọ ụbọchị Mọnde.
Ọ sị na ótù onye n'ime ndị ahụ e jidere bụ otu nwata nwoke gbara ahọ iri na isi, bụ Echezona Metu, ma bụrụkwa onye e jidèrè maka iji egbe ọnụ abụọ bụ double-barrel wee gaa akwụkwọ n'ụlọakwụkwọ ya dị n'Igboukwu, n'okpuru ọchịchị Agụata.
Ya bụ nwata nwoke ka e kwuru na ọ nọ n'ógó SS1 nke sekọndịrị ya, ma bụrụkwa onye a nwụchiri n'ogigè ụlọakwụkwọ ya ebe o bu egbe ahụ.
N'okwu nke ya, onyeisi ndị uweojii na steeti ahụ, bụ CP John Abang kèlèrè Ndị Anambra maka ezi agbambọ, njikọaka na enyemaka ha na-enyere ndị uweojii n'ọrụ ibuso ohi, mpụ na arụrụala agha na steeti ahụ, ọkachasị site n'inye ha ozi na-enyere ha aka ịnwụchi ndị omekéòmè.
Ọ dụrụ ha ọdụ ka ha jisie ike n'ime nke ahụ, ọbụladị dịka ọ kpọkùrù ha ka onye ọbụla hie asaa naabọ n'anya banyere etu o si eme ihe, ọkachasị ugbua a batagoro n'ime ọnwa mba, bụ mgbe mpụ na arụrụala ji abawanyekarị ụba.
O kwuru na ụlọọrụ uweojii steeti ahụ agaghị ada mbà maọbụ zùo ike n'agha ahụ ọ na-ebu megide mpụ na arụrụala.Ọ gwakwara onye ọbụla hụtara ọnọdụ dị añaa na gburugburu ya ka ọ kpọọ akara ekwentị 07039194332 maka ịgbatara ya ọsọ enyemaka.
A kọwaala mkpà ọ dị ịkwàlite ụmụaka nwaanyị ịgụ akwụkwọ nke ọma, ma kpọkwa òkù ka e bèlata otu e si emekpà ụmụaka ụmụnwaanyị ahụ nakwa etu e si akpachàpụ ha n'akụkụ n'ụzọ ezighị ezi.
Ọ sịkwa na ụbọchị ahụ bụ ụbọchị e wepụtàra iji kpọọ òkù ka e belata etu e si emekpà ụmụaka ụmụnwaanyị ahụ n'ihi nwaanyị ha bụ, ya na iji nyekwara ha aka iru ogoogo ha chọrọ iru n'obodo na na ndụ ha.
A nọrọ na mmemme ahụ mee ihe ngosi dị iche iche site n'aka ụmụakwụkwọ, ma nye nkuzi ma jụkwa ajụjụ banyere ihe metụtara ụmụaka ụmụnwaanyị.
A kọwaala ọba akwụkwọ ọhaneze dịka nke nwere nnukwu ọrụ pụrụ iche dịịrị ya n'imezùpụta ebumnobi ọkpụtọrọkpụ pụrụ iche nke otu mba ụwa United Nations wepụtàrà, bụ nke a maara na bekee dịka 'Sustainable Development Goals SDGs'.
Ya bụ mmemme nke isiokwu ya bụ Ọrụ Dịịrị Ọba Akwụkwọ Ọhaneze n'Imezùpụta SDGs bụ nke ọ bụ ọba akwụkwọ steeti Anambra chịkọbara, ma bụrụkwa nke weere ọnọdụ n'ụlọ ezumezu ọba akwụkwọ ahụ dị n'Awka, bụ isi obodo steeti Anambra.
N'ozi nnọọ ya, onyeisi ọba akwụkwọ steeti Anambra, bụ Dọkịta Nkechi Udeze kọwara ọba akwụkwọ ọhaneze dịka mahadum ọha mmadụ, bụ ebe mmadụ ọbụka pụrụ ịga gụọ akwụkwọ ma nwetakwa ọgụgụisi na mmụta n'efu, n'agbànyèghị okpukperechi, ogoogo onye ahụ maọbụ ọnọdụ ya n'obodo.
Izunna Okafor bụ nwaafọ Ebenatọr dị n'okpuru ọchịchị Nnewi Sawụtụ nke steeti Anambra.Ọ bụ onye edemede iduazị na abụ, onye nta akụkọ na onye nkwàlite asụsụ Igbo.Ọ gụrụ na mahadum Nnamdị Azikiwe dị n'Awka, bụ ebe o mere maka ihe ọmụmụ nhazi ọhanaeze bụ 'Public Administration' n'olu bekee.
N'okwu nke ya, Kọmishọna na-ahụ maka mgbasaozi na ịkụziri ọhaneze ihe ha kwesiri ịma, bụ Maazị C-Don Adinuba mere ka a mara na gọọmenti steeti ahụ na-amà amụmà ime ka ọba akwụkwọ steeti ahụ bụrụ ọkachamma na mba Afrika.
Dịka onye nta akụkọ, ọ na-arụ n'ụlọ mbipụta akwụkwọ akụkọ National Light, Ka Ọ Dị Taa na Sportslight Xtra, ma na-arụkwa n'ụlọ ọrụ Igbo Radio.
Izunna na-ede akwụkwọ n'asụsụ Igbo na n'asụsụ bekee, ma bụrụkwa onye e jìrì ịkwàlìtè asụsụ na omenala Igbo wee mara.
A nọrọ na mmemme ahụ wee nye nkụzi dị iche iche dabàrà n'isiokwu mmemme ahụ, bụ nke nke e nyere site n'aka Nkem Osuigwe, Dọkịta Airen Adetimirin, Oriakụ Neemat Days Abdulrahmim, na Dọkịta Ezra Shiloba.
A kpọkuola ndị Igbo ka ha na-akwàdo ma na-akwàlite asụsụ ha, ka o wee ghàra ifùnahị ya, maọbụ nwụọ, dịka ndị otu UNESCO buru n'amụma.
Oku a bụ nke a kpọrọ site n'ọnụ onye chọpụtara ma bụrụkwa onyeisi òtù Sụwakwa Igbo, bụ Ọkammụta Pita Ejiọfọ, n'okwu ya na mmemme otu ụbọchị a chịkọbara site n'aka ọba akwụkwọ Ọkammụta Kenneth Dike dị n'Awka, maka ịkwalite asụsụ na omenala Igbo.
Ọ kọrọ akụkọ banyere etu o siri bagide na njem mgbasa oziọma maka ịkwado asụsụ Igbo n'ahọ 2002, ma kwaa arịrị banyere etu ndị Igbo sizị agbakụta asụsụ ha azụ ma na-asụzị asụsụ bekee na asụsụ ndị ọzọ.
Dọkịta Udeze kwàra arịrị etu ndị nkụzi n'ụlọakwụkwọ dị iche iche, na ndị nne na nna bụ ndị Igbo esighị asụrụ ụmụ ha asụsụ Igbo, ma na-egbochikwa ndị mmadụ ịsụrụ ha ya bụ asụsụ Igbo ma n'ụlọakwụkwọ ma n'ezinụlọ ha dị iche iche.
A nọkwara na mmemme ahụ mee ihe ngosi dị iche iche, mee asọmpi nsụpè, edemede na agụmagụ asụsụ Igbo, gbaa egwu ogene, maa mbem, tinyere ihe ndị ọzọ dị iche iche mere ka mmemme ahụ dàà ụdà.
Igbo sị na ọ na-abụ ọkọ kọba mmadụ, o jekwuru ibe ya, mana ọ kọba anụmanụ, ọ chọba ukwu osisi.
Ka ọ dị taa, ụmụakwụkwọ na-ahazi asọmpi 'Hult Prize' na mahadum Nnamdị Azikiwe Unizik dị n'Awka, n'ime steeti Anambra akpọtụrụla ụlọọrụ 'Anambra Newspapers and Printing Corporation ANPC' ma rịọ njikọaka ya n'ịgbasa ozi banyere asọmpi ahụ nke ahọ a.
Onyeisi òtù nhazi asọmpi ahụ a maara dịka 'Hult Prize Foundation' na mahadum Unizik, bụ Maazị Ava Somtoochukwu bụ ya kwupụtara nke a oge ọ bịara kpọtụrụ onyeisi ANPC ahụ bụ Maazị Chuka Nnabuife n'isi ụlọọrụ ahụ dị n'Awka.
Ọ sị na asọmpi ahụ bụ asọmpi ụmụakwụkwọ n'ogoogo mba ụwa, nke ọ bụ onye chịrị mba US n'oge mbụ, bụ Bill Clinton na-akwàdo ya, ma kwuo na onye ọbụla tuuru ugo na ya n'ogoogo mba ụwa ego nrite dị otu nde dọlà 1m.
Ọ rịọzịrị njikọaka ụlọọrụ ANPC maka njikọaka ha n'ịgbasa ozi banyere ya bụ asọmpi ahụ, iji mee ka ụmụakwụkwọ mahadum ahụ mee nke ọma ma ruo n'ogoogo ikpeazụ na steeti ahụ.
Na nzaghachi, onyeisi ụlọọrụ ANPC bụ Maazị Chuka Nnabuife nabàtàrà nwa amadi ahụ na ebumnobi o jiri bịa.O mere ka a mara na ụlọọrụ ahụ bụ ụlọ mbipụta akwụkwọ akụkọ 'National Light Newspaper', Ka Ọ Dị Taa, na 'Sportslight Xtra', tinyere ọtụtụ ihe dị iche iche ụlọọrụ ahụ na-eme.
A kọwaala ọba akwụkwọ dịka ụlọọrụ dị mkpà n'ịkwàlite mmepe obodo, n'ihi ọrụ dị iche iche ọ na-arụ, dịka o siri metụta mmụta na mgbasaozi.
Dịka o siri kwuo, ụwa na-emezị ntụgharị ugbua, ebe ihe niile na-agbanwèzịkwa agbanwè, bụ nke mezịrị o jiri dị mkpà ka a na-akwàlite ọba akwụkwọ, iji na-eto eto ma na-enyekwa ihe a chọrọ n'oge ọbụla.
N'okwu mmalite ya, onyeisioche mmemme ahụ, bụ Dọkịta Nelson Omenugha kọwàrà ya bụ nnukwu mmemme nà isiokwu ya dịka nke dabàrà adabà, ma e lekwakwàsị anya n'ọnọdụ ala Nigeria ugbua nà ọrụ chere ọba akwụkwọ n'ihu n'iwètà ezi mgbanwè na ọnọdụ mmepe a tụrụ anya.
O nyezịrị ndị ọrụ ọba akwụkwọ ndụmọdụ ka ha dị uchu n'ọrụ ma gbakwa mbọ tute omenala ịgụ akwụkwọ, bụ nke na-anwụzị anwụ ugbua, site n'ime ka ịgụ akwụkwọ na-amasị ma na-amịkwa ndị mmadụ akpịrị, ya site n'ime ka ndị mmadụ ghọta uru ịgụ akwụkwọ bara.
Buusu sị na ọ bụ mmekọrịta ahụ bụ ụtọ nwanne, ebe ndị Igbo kwùrù na ọ na-abụ a gbakọọ aka ọnụ wee buo ozu enyi, ọ dị mfe.
N'ịgbaso nke a, ndị Igbo asụsụ na omenala Igbo na-amasị nọrọ na nsonso a wee nwee nnukwu ọgbakọ izugbe pụrụ iche iji tụgharịkọta uche ọnụ banyere ọnọdụ asụsụ na omenala Igbo, ma tụkwa arò etu a pụrụ isi kwàlite ma mee ka ha dị ọkpụtọrọkpụ.
Ọmarịcha ọgbakọ ahụ a kpọrọ 'Ụwandịigbo 2020' bụ nke a chịkọbara site n'aka òtù Ụwandịigbo bụ òtù pụrụ iche na-akwàlite asụsụ na omenala Igbo ma bụrụkwa ọgbakọ ndị Igbo ihe gbasaara asụsụ na omenala Igbo na-amasị sonyèrè na ya site na mpaghara ebe dị iche iche n'ụwa gbaa gburugburu.
Ya bụ nnukwu mmemme e mere site n'usoro nzikọrịtaozi zuumu zoom bụ nke mbụnambụ ya, ma bụrụkwa nke a nọrọ na ya nye nkuzi ma tinye ọnụ n'isiokwu dị iche iche gbasaara asụsụ na omenala Igbo.
N'okwu ọ gwara ndị ntaakụkọ bànyere nke ahụ, onyenhiwe na onyeisioche 'Ụwandịigbo Academy Inc.' bụ Dọkịta Ejike Eze onye e ji Omenka wee mara mèrè ka a mara na ebumnobi Ụwandịigbo bụ ịkwalite asụsụ, agụmagụ na omenala Igbo.
Dịka o siri kwuo, ụzọ ha si eme nke a bara ụba, nke ótù nʻime ha bụ ime nchọcha ma hazie etu okwu ọhụrụ, tụmadị nke gbasara nkanaụzụ, si abata nʻasụsụ Igbo ma mee ka ọhanaeze mara maka ya.
O kelere ma tòkwa ndị niile sonyere n'ọgbakọ ahụ, ma ndị nyere nkuzi ma ndị gere ègè, kwuo na ha gbọrọ ihe ewu na-eri, ma dụkwazie ha ka ha nọgidesie ike n'ịkwálite asụsụ na omenala Igbo.
Ka m werekwa ohere a kelee ndịnchịkọba nyere aka ịhụ na anyị mere ya nke ọma.Ụfọdụ nʻime ha bụ MOE Ene Egbedaa, Iwu Ikwubuzo, Ike Anyanike Iroko
Ọ bụ ajọ ihe na Igbo erughi ebe asụsụ mba ụwa ndị ọzọ dị ka ya ruru.Nke a pụtara na ndị anyị buru ụzọ gawa ije na-asịzị anyị gasiwe ike.Ọ bụ anyị ka ọ dịịrị ịkwụsị nke a.Mmiri dọrọ nʻeju dọọrọ nwankịta.
O mekwazịrị ka a mara na a ga-ahụ ndị niile gụpụtara ihe nʻọgbakọ ahụ na isiokwu ihe ha gụpụtara n'Usoro Emume nke dịhttpsuwandiigbo.orguwandiigbo-2020   ebe e nwèkwàrà ike ilele ihe a gụpụtàrà n'ọgbakọ ahụ n'ebe ahttpsm.youtube.comwatch vTsQWrTyUJ9o.
Kọmishọna ahụ na-ahụ maka ọdịmma ọhaneze na ihe metụtara ụmụaka na ụmụnwaanyị na steeti Anambra, bụ Oriakụ Ndidi Mezue nọrọ n'isi ngwụcha izuụka gara aga wee gbaje ọsọ enyemaka n'ebe ahụ a manyere nwaanyị di ya nwụrụ, bụ nwaanyị ajadụ ka ọ ñụọ mmiri e jiri saa ozu di ya.
Nsogbu na akụkọ bànyere ịñụ mmiri ozu ahụ bụ nke malitere ikwò n'ime izuụka gara aga, ma bụrụkwa nke usoro nzikọrịta ozi ọgbara ọhụrụ nyere aka wee gbasàá ka ụwà wee hụ ya ma mara banyere ya.
Ha mèkwara ka a mara na ya bụ akwamozu mechààrà gaa nke ọma ụbọchị ahụ n'enweghị ihe ogbochi ọbụla, kọwaa na nwaanyị ahụ n'onwe ya sonyèkwàzịrị n'akwamozu ahụ n'ozuzuoke, ma kwuo na ọ ñụghịkwa mmiri ozu ahụ.
O kpere ka udo na ịdịnotu na ọganihu gaa n'ihu ịdị na-achị n'obodo ahụ, ma kpọkuo ụmụafọ obodo ahụ ka ha gaa n'ihu inye eze ọdịnala ahụ nkwàdo zuru òkè na ikpere ya ekpere, iji wee nwee ike ịga n'ihu na-edu ha etu o siri kwesi ekwesi na n'egwu Chineke.
O kwòrò ekwò ma hịọ ahịọọ na nsonso a n'obodo Enugwu-Ukwu, dị n'okpuru ọchịchị ime obodo Njikọka nke steeti Anambra, dịka ndị obodo ahụ merùbèrè Ịgụ Arọ Enugwu-Ukwu, àgbà nke iri isii na atọ ya.
O mere ka a mara na mmemme ahụ bụ mmemme kachasị emume ọdịnala niile a na-eme n'obodo ahụ, ma kpọọ òkù ezi njikọaka na nkwàdo iji kwàlite ma gosipụta ịma mma nke ọnatarachi na omenala Igbo n'ogoogo mba ụwa.
A nọrọ na mmemme ahụ wee chibe ụfọdụ ndị dị iche iche echichi ọdịnala, nke gụnyere Maazị Anthony Okoli-Aboh na Bob Ugonabo, bụkwa ndị kelere ya bụ obodo na ndị ndu ya maka echichi ahụ nakwa ịkwàdosi omenala Igbo ike.
A nọrọ na ya bụ mmemme wee tie mmọnwụ, gbaa egwu ọdịnala, ma mekwa ihe ngosi dị iche iche mere ka ya bụ mmemme zaa aha a kpọrọ ya.
Oke ọnụ dara ụbọchị Wenezdee, dịka aka na-achị steeti Anambra,  bụ Gọvanọ Willie Obianọ nyekwùrù asambodo nyegara ndị eze ọdịnala ọhụrụ anọ na steeti ahụ.
Dịka ọ na-agwa ha ka ha na-akwàlite udo tọrọ àtọ na ịdịnotu n'obodo ha dị iche iche, ọ gwara ha gbakwa mbọ hụ na e nwere ezi mmekọrịta n'etiti ha na ndị ha na-achị achị, na ndị ọzọ ji ọkwa ọchịchị n'obodo ha na n'ogoogo dị iche iche.
Onyeisioche òtù jikọtara ndị eze ọdịnala na mpaghara ndịda-ọwụwa anyanwụ ala Nigeria, ma bụrụkwa eze ọdịnala obodo Ọnịtsha, bụ Igwe Nnaemeka Achebe nyere ndị eze ọdịnala ọhụrụ ahụ ndụmọdụ ka ha were eziokwu, égwù nke Chineke na ịkwụba aka ọtọ wee duo obodo ha.
Ndị eze ọdịnala anọ ọhụrụ ahụ kelekwara Obianọ maka inye ha asambodo ahụ, bụ nke ha kọwara dịka ikike iji chịa obodo ha dị iche iche.Ha kwere nkwà idu obodo ha dị iche iche nke ọma dịka o siri bụrụ mmasị Chineke, site n'inye aka ya.
Ọ kpọtụrụ akpọtụ ma zụọ azụọ na nsonso a, dịka ndị obodo Ụmụnnachi dị n'okpuruọchịchị ime obodo Dunukofia nke steeti Anambra mere otu n'ime nnukwu mmemme e jiri mara obodo ahụ, bụ emume Ede Ede Festival.
Ya bụ mmemme bụ nke dọtara ụmụafọ obodo ahụ na ọtụtụ ndị ọzọ sitere ebe dị iche iche wee bịa isonye na mmemme ahụ.
N'okwu ya na mmemme ahụ, onyeisi òtù ahụ jikọtara ndị ndu obodo dị iche iche na steeti Anambra a maara dịka 'Anambra State Association of Town Unions, ASATU' bụ Maazị Titus Akpudo kọwara Ndị Igbo dịka ndị nwere ọtụtụ omenala na ọnatarachi dị iche iche e jiri mara ha.
A nọrọ na óké mmemme ahụ tie mmanwụ, gbaa egwu ọdịnala ma mekwa ihe ndị ọzọ dị iche iche mere ka ya bụ mmemme zaa aha a kpọrọ ya.
A dụọla ụmụnwaanyị ọdụ ka ha bụrụ ndị kwụdosiri ike, ma na-azụlitekwa ụmụ ha nke ọma, dịka otu n'ime ụzọ a pụrụ isi dozie obodo, ma belata mpụ na arụrụala n'obodo.
Òkù a bụ nke a kpọrọ site n'ọnụ onyeisi ọba akwụkwọ steeti Anambra, bụ Dọkịta Nkechi Udeze n'okwu ya na mmemme imerube ụbọchị ụmụnwaanyị na mba ụwa, bụ 'International Women's Day' nke ahọ 2021, bụ nke ọba akwụkwọ ahụ chịkọbara n'Akịlị-Ogidi dị n'okpuru ọchịchị Ọgbaru.
N'okwu ya n'ebe ahụ, Dọkịta Udeze chètààrà ụmụnwaanyị sonyere na mmemme ahụ na oge agaala mgbe a na-ahụta ịzụ nwaanyị n'akwụkwọ dịka imefù ego, ma kọwaa ụmụnwaanyị dịka ndị nwere ọtụtụ ọrụ n'ịkwàlite mmepe obodo.
Ọ kpọpụtasịrị Ngozi Okonjo-Iweala, Chimamanda Adịchie, Stella Odua na ndị ọzọ dịka ụfọdụ ụmụnwaanyị ndị gosipụgoro na mmadụ ịbụ nwaanyị abụghị ihe mgbochi ọbụla nyegara nwaanyị ọbụla gụrụ akwụkwọ maọbụ nwaanyị pụrụ iche ịbụ ihe o kwesiri ịbụ ma ruo ogoogo ọ chọrọ iru n'ụwa.
Ọ dụrụ ụmụnwaanyị ahụ ọdụ ka ha guzoro, màá ihe ọbụla na-echere ha aka mgba aka, karịa ịdà ụrụhụ, ịnọ otu ebe, ịdabere na mmadụ, maọbụ ikoròpù n'ihi etu ọnọdụ siri dịrị ha
Ọ kpọkuru gọọmentị, ndị isi ụlọọrụ dị icheiche na ndị ọzọ na-enye ọrụ, ka ha na-enye ọkanọnụọgụ ụmụnwaanyị ọrụ oge ọbụla ha na-ewè ọrụ, iji hụ na òkè ụmụnwaanyị efùghị, ma mekwa ka ha soro n'ihe a na-eme.
E wezuga ihe ndị ọzọ, a nọrọ na mmemme ahụ nye nkuzi banyere ụbọchị ahụ, kesàárá ụmụnwaanyị ahụ ihe mkpuchi ihu maka igbochi ọrịa nje korona, ma yọrịakwa ọmarịcha egwu ndị nne si n'aka Gozie Okeke.
Dịka ọ na-adụ ndị mmadụ ọdụ ka ha sonyesie ike n'ọrụ ugbo, ọ gakwara n'ihu gwa ndị obere ụlọakụ ka ha na-agbazinye ndị na-arụ ọrụ ugbo ego, iji kwalite mmepụta nri.
Nke a bụ nke pụtara ihè n'ozùzuoke, dịka ndị Obosi dị n'okpuru ọchịchị ime obodo 'Idemili North' nke steeti Anambra merùbere emume Ito Ọgbọ, bụ otu nnukwu emume e jiri mara obodo ahụ.
Ya bụ oke mmemme bụ nke weere ọnọdụ n'ogige Afor Adike, ma bụrụkwa nke dọtara imirikiti ụmụafọ obodo ahụ na ọtụtụ ndị ọzọ siri ebe dị icheiche wee bịa isonye na ya.
N'okwu nke ya, ya bụ nwa amadi tuuru ugo, bụ Maazị Ndubonye mere ka a mara na obi bụ ya sọ añụrị banyere nke ahụ, ma kọwaa na onyinye nkwanyeùgwù ahụ bụụrụ ya nnukwu ihe agbamume n'ụzọ pụrụ iche.
N'okwu nnabata ya na mmemme ahụ, eze ọdịnala Obosi, bụ Igwe Chidubem Iweka mere ka a mara na a malitere ime emume Ito Ọgbọ Obosi kemgbe ihe karịrị narị ahọ gara, ma bụrụkwa mmemme sitere n'aka ndị nna-nna ha wee rute ha aka.
Otu n'ime ihe pụtakarịchara ihe na mmemme ahụ bụ inye ya bụ nwa amadi tuuru ugo, bụ Maazị Nnubuonye onyinye nkwanyeùgwù ahụ kpọmkwem, asambodo so ya na ọkpụrụkpụ ego dị otu narị puku naịra N100, 000 dịka ihe nrita ya.
Atụmatụ CBN ACGSF, nke ebumnobi ya bụ iji kwàlite mmepute nri n'ala Nigeria, bụ nke e guzobere site n'atụmatụ iwu 'Decree 20' nke ahọ 1977 ma bụrụkwa nke a malitere itinye n'ọrụ na imezùpụta ya n'ọnwa Epure nke ahọ 1978.
O kwuru na ọchịchị ya ga-aga n'ihu ịkwàdò omenala dị icheiche e jiri mara obodo dị na steeti ahụ, iji gaa n'ihu ime ka ebe bụrụ ebe nlegaraanya maka ndị ji ego achụ ego.
Ka nke ahụ gachara, a nọkwara n'abalị iri na asaa nke ọnwa Maachị, ahọ 2018 wee duo Gọvanọ Obianọ na osote ya n'ọrụ ọzọ, ịchị àgbà nke abụọ.Ha wee nọsiekwa ike n'oche ha ma na-arụsikwa ọrụ ezi ọchịchị ha ike ruo taa.
Dịka Gọvanọ Obianọ na-emerùbe ọgbụgba ahọ asaa n'ọkwa ọchịchị dịka aka na-achị steeti Anambra, ọ dị mkpa ịkpọpụtasị ụfọdụ ihe olenaole e kwesiri ịma banyere ọchịchị ya na steeti ahụ kemgbe ahọ asaa gara aga.
N'okpuru ndú Gọvanọ Willie Obianọ ka a malitere imepụta osikapa Anambra a na-akpọ 'Anambra Rice' n'asụsụ bekee màlite ibupu ụgụ na akwụkwọ nri ndị ọzọ na mba ofesi.
Ọ rụkwara nnukwu àkwà atọ n'Awka, bụ ebe ụgbọala na-agba n'elu, n'agba n'ala dịka ọ dị taa la tinyesiekwa ọkụ n'okporo ụzọ dị iche iche.
Obianọ bụ gọvanọ kwụchapụrụ ụgwọ niile e ji ha ndị niile lara ezumike nka n'ụlọ mbipụta akwụkwọ akụkọ National Light na n'ụlọ mgbasa ozi Anambra Broadcasting Service, kwàlite ma nwogharịa ụlọọrụ abụọ ahụ ka ha dị n'ogoogo mba ụwa.
K ọ dị taa, Gọvanọ Obianọ na-arụ ọdụ ụgbọelu na steeti Anambra, na-arụ ụlọ ezumeezu mba ụwa na steeti ahụ, tinyere ọtụtụ nnukwu ọrụ ngo ndị ọzọ o ji n'aka na mpaghara ebe dị iche iche n'ime steeti ahụ.
Ihe kachasị pụta ìhè n'ihe ndị a bụ na Obianọ bụ Gọvanọ mbụ rụrụ n'obodo niile dị na steeti nke bụ na ikuku ezi ọchịchị ya ekusala ma onye ukwu, ma onye ntà Ndị Anambra wee na-agbazị akaebe ma na-egorikwa taa, dịka steeti ahụ na-amụkezịkwa ka ọnwa.
Ụka Katọliiki na Dayọsiisi Ekwulọbịa nọrọ n'ọdịnso a wee merùbe emume ichètà ọgbụgba otu ahọ e jiri guzobe ya bụ dayọsiisi.
Mmemme imerùbè oke ụbọchị ahụ bụ nke 'Apostolic Nuncio' na Nigeria, bụ 'Most Rev.' Antonio Guido Filipazz nọ n'isi ya, ma bụrụkwa nke weere ọnọdụ n'ụlọụka 'St Joseph's Cathedral Ekwulobia', n'okpuru ọchịchị ime obodo Agụata nke steeti Anambra.
N'okwu ya n'ebe ahụ, ya bụ nnukwu onyeisi nchụaja tòrò dayọsiisi ahụ maka ezi ọrụ ha na ije ozi ha n'ime otu ahọ gara aga, bụ nke o kwuru na ọtụtụ ezigbo akụkọ ọgbụgba ama jupụtara n'ime ya.
Dịka ọ na-agbà dayọsiisi ahụ na ndị nchụaja na-eje ozi n'ime ya ume, ọ dụkwazịrị ha ọdụ ka ha jisie ike n'ọrụ ma mee karịa etu ahụ n'ime ahọ ndị ọzọ na-abịa n'ọdịnihu, ọbụladị dịka o kpere ka Chineke gaa n'ihu ịgọzi na ibuli dayọsiisi ahụ n'ogoogo dị elu.
Na nzaghachi, Bishọọpụ Ọkpalaeke kelere Chineke maka ọrụ ọma dị icheiche Ọ na-arụ na dayọsiisi ahụ, ma kpeere Ya ka Ọ gaa n'ihu iji ya na ndị òtù ya akwara ngwaọrụ n'imezupụta ebumnobi ya na dayọsiisi ahụ.
O jikwazịrị ohere ahụ kpọkuo Ndị Anambra ka ha debànye aha n'ịgba ọgwụ mgbochi ọrịa korona, iji wee so na ndị ga-enwete ya bụ ọgwụ, maka na a na-atụ anya na tupu ahọ abụọ malite ugbua, na onye ọbụla n'ala Nigeria agbachaala ọgwụ ahụ.
N'ịga n'ihu n'agha ahụ ọ na-ebu megide arụrụala na ndị omèkóòmè, ndị uweojii steeti Anambra anwụchiela mmadụ atọ a na-enyo ènyò na ha bụ ndị otu nzuzo n'ime steeti ahụ.
Onye na-ahụ maka mmekọrịta ọhaneze na ndị uweojii na steeti Anambra, bụ DSP Ikenga Tochukwu bụ ya mere ka ụwa mara nke a site n'ozi ọ kụpụụrụ ndị nta akụkọ.
O kwuru na ndị otu nzuzo ahụ bụ ndị a nwụchikọrọ site na mpaghara ebe dị icheiche na steeti ahụ, ma bụrụkwa ndị a na-enyo enyo na aka ha dị n'ogbugbu e gburu mmadụ abụọ a maghị ndị ha bụ.
Dịka ọ gara n'ihu kọwaa, DSP Tochukwu mere ka ndị omekoome a ka e kwuru na ha ejirila ọnụ ha sàá asịsà na ha bụ ndị òtù nzuzo, ma bụrụkwa ndị gbagburu mmadụ abụọ ahụ.
Ndị omékóòmè ahụ e jidere ka e mere ka a mara na a ga-akpụpụ ha ụlọikpe ngwangwa e mechara nnyòcha banyere arụrụala ha, bụ ebe a ga-anọ wee kpebie ma nye ha ọnọdụ ruru ha, dịka ihe ha mere siri dị.
Oke ọñụ dara na nsonso a na Dayọsiisi ụka Angịlịkan Agụata dị na steeti Anambra, dịka Bishọọpụ Samuel Ezeofor gbapere agadaga ọmarịcha isi ụlọọrụ dayọsiisi ahụ a rụrụ ọhụrụ, nakwa ụlọakụ dayọsiisi ahụ, a maara dịka 'Gosife Microfinance Bank'.
Ọ kpọkuwara ndị anabatabeghị Ọkpara Chineke ka ha mee nke ahụ ngwangwa n'ihi na ọgwụgwụ oge dị nso ugbua, tinyekwuoro na ọ dịịrị mmadụ ịnwụ naanị otu ugboro ọnwụ, nke mgbe ọ gachaara, ikpe eso ya ozigbo.
N'okwu nke ya, onye na-ahụ maka mgbasaozi na Dayọsiisi Agụata, bụ Maazị Abụchi Nwozor kọwara mgbakwụnye ahụ a gbakwụnyèrè ọba akwụkwụọ n'isi ụlọọrụ ọhụrụ ahụ dịka nke magburu onwe ya, n'ihi na nke ahụ ga-enye aka ịkwalite agụmakwụkwọ na mmụta na mpaghara ahụ n'ụzọ pụrụ iche.
Ndị sonyere na mmemme ahụ gụnyere Oriakụ Chinyere Ezeofor, bụ nwunye Bishọọpụ Ezeofor ma bụrụkwa onyeisi òtù ụmụnwaanyị na ụmụgbọghọ na dayọsiisi Agụata Bishọọpụ Godwin Okpala nke Dayọsiisi Nnewi n'oge mbụ, tinyere ọtụtụ ndị ọzọ.
Ozi si n'aka ọnụ na-ekwuru ndị uwe ojii na steeti Anambra, bụ Maazị Harụna Mọhammed ejidela mmadụ anọ na-apụnara ndị mmadụ ụgbọala n'ike na steeti ahụ, ma napụtakwa ha ụgbọala ha pụnaara ndị mmadụ.
Ndị oji egbe ezu ahụ, bụ Maazị ThankGod Akwo, bụ onye Ogidi gbara ahọ iri atọ na Maazị Onwe Hillary onye steeti Ebonyi gbara ahọ iri atọ na otu.
Otu ọ dị, e sitekwazịrị na nnyocha e mere, wee nwude mmadụ abụọ ọzọ bụ ndị òtù ahụ, n'ime steeti Imo, nke gụnyere Maazị Tirimisiyu Tijani gbara ahọ iri abụọ na asaa, bụ onye Ibadan na steeti Ọyọ, na Maazị Suleiman Raheem gbara ahọ iri atọ, bi na steeti Imo.
Ka ọ dị ugbua, a napụtala ndị ajụ ụgbọala ahụ site n'ebe ha bujere ya ka e gbugharịa ma nwògharịa ya, tinyekwuoro ụgbọala bọọsụ Mitsubishi ọzọ dị mma a napụtara ha, bụ nke ha ji aga ọrụ ohi ahụ.
Onyeisi ndị uwe ojii na steeti ahụ, bụ Maazị John Abang kwuru na a ga-akpụpụ ndị ahụ ụlọikpe ma e mechaa nnyòcha bànyere okwu ahụ.
Nwata nwoke ahụ aha ya bụ Chigbo Aniegbu, onye a maara dịka Transformer gbàrà ahọ iri abụọ na asaa ma bụrụkwa onye e kwuru na o bụ onye Nimo, bụkwa obodo ya bụ nwa amadi e gburu egbu.
Na nzaghachi, maazị Chigbo Anịegbu kwetara na ya sonyeere ndị ahụ gbagburu maazị Igboka n'ụgbọala, ma gọọ agụgọ na ya esoghị gbagbuo ya, n'ihi na ya amaghị na ọ bụ ihe ha na-aga eme, wee sònyere ha n'ụgbọala.
Ihe ndị e nwekọtara n'aka ndị ahụ e jidere gụnyere nsụnsụ egbe, ogologo egbe, mgbọ, mmà, anyike, ekwentị, igwe omecha ncha bụ lapụtọọpụ, akpa igbó, tinyere ụfọdụ ihe ndị ọzọ.
Akwamozu bụ e mee nwata ka e mere ibe ya.Ọ bụ otu n'ime emume zuru ụwa ọnụ ma bụrụkwa mmemme zuru ọnwa na ahọ ọnụ, maka na ụwa bụ ahịa na-azụ kwa ụbọchị ndị na-eje eje ndị a na-ala ala.
Ndị Igbo be anyị, ka anyị werenụ uche na-ata akara maka na ihe e mere na-ejighị uche na-aghọ nzuzu n'anya onye akpa uche.
Ya mere, ka anyị burugodinụ ụzọ ghọta na akwamozu abụghị ịgba asara, ime okpensi maọbụ mmemme ekeresimeesi, nke o ji abụ mmemme alụmdinanwunye.Kama, ọ bụ ihe anyammiri na ihe iru uju, maka na ọ bụ mmadụ nwụrụ.
Ihe ndị a niile ga-enyere anyị aka ịhụ na anyị mere ihe ndị anyị kwesiri ime mgbe mmadụ ka na-ekù ume, ma nyekwara anyị aka belata oke mmefù ego anyị na-emefuzị n'akwamozu na n'isi onye nwụrụ anwụ n'oge ugbua.
Ọtụtụ ndị mmadụ na-akwazịkwa ụdịrị akwa ụjụ dị iche ugbua ma a na-eme mmemme akwamozu ị bịazie ebe a na-akwa ozu, ọ dị ka ebe a na-agba nkwụ nwaanyị.
Ya bụ, ndị be anyị, ka onye ọbụla hàá nke o kwesiri ịhà ma mee nke o kwesiri ime, iji hụ na akwamozu gara nke ọma, n'abụghịkwa nke mmefusi ego, maka na a dịghị ama ụma agbasa mmiri n'okwute.
Onye a gwara kwe, ahụ ọzọ, a gwakwa ya, mana onye a gwara agwa ma ọ nụghị anụ, o mee emee, ọ hụ ahụ.
Igbo sị na ọ na-abụ gbaa afọ ọ bụrụ omenala Ịghafu ọbara, mpụ na arụrụala dị iche iche abụrụla ụkwa a chị n’aka n’ala Nigeria.O wee bụrụ ụka bụrụ ilu.
Ya bụ ihe ka e kwuru na o mere n’etiti abalị mgbe ọtụtụ n’ime ndị bi n’ogige ahụ, bụ ndị karịrị puku asatọ n’ọnụọgụ labacharala ụra abalị n’ụlọ ezumezu halls dị iche iche, ebe ụfọdụ nọ n’ụra na mbara n’ihi oke ekpomọkụ.
Ya mere, Mama Atsuku enweghịzi ihe ọ ga-eme karịa isi n’ogige ahụ pụọ, dịka ọtụtụ ndị ọzọ bi ebe ahụ.Mana ajụjụ ndị mmadụ na-ajụ bụ, ebee ka ndị a bi n’ogige IDPs na-aga site n’ebe a 
O kwuru sị Ndị oji egbe ahụ gbara egbe ihe ruru awa abụọ n’enweghị ndị ọrụ nchekwa gbataara anyị ọsọ enyemaka.Ma dịka mgbọ si na mpụta afọ Terkura gafee, Joshua enwetachaghị ụdị chi ọma ahụ dịka a gbara ya egbe ma gbukwaa ya mma n’aka na ụkwụ.
N’akụkụ nke ya, Gwabo Matthew, onye na-ekwusi ike na ọ bụ ndị Fulani mere nwakpo ahụ kọwara sị Mgbe ha mechara ebumnuche ha wee pụọ, e butere ozu mmadụ isii ma buru ọtụtụ ndị ọzọ ha merụrụ ahụ gaa ụlọọgwụ, ebe otu n’ime ha mechara nwụọ.
Gọvanọ Samuel Ortom, dịka ọ na-agwa ndịntorọbịa ahụ iwe na-ewe okwu kpọkuru onyeisiala Muhammadu Buhari ka o mee ihe o kwesịrị ime banyere ichekwa ndị Nigeria.Ọ kọwara mwakpo ahụ a wakporo n’ogige kampụ IDP dịka nke jọgburu udele na njọ ma sigbuo nkakwụ n’isi.
Ya mere, Abounu kwuru na gọọmenti steeti Benue agaghị agakwa n’ihu anabata ogbugbu ndị nke ya n’emeghị ihe ọbụla ma kpọkuo Gọọmenti Etiti na ndị ọrụ nchekwa ka ha gbaa mbọ mee ihe ha kwesịrị ime banyere ichekwa ndụ na akụnaụba ndị Nigeria.
Ọ gakwara n’ihu kpokuo ndị ọnụ ruru n’okwu, bụ ndị nke nọ ndị ahụ na-akpa arụ ndị ahụ nso ka ha gwa ha okwu, ka ha kwụsị igbu ndị mmadụ.
Ka ọ dị ugbu a, gọọmenti steeti Benue ekpesarala mba ọzọ international community banyere nsogbu ndị na-achị ehi na-enye ha ka ha gbatara ha ọsọ enyemaka iji wee kwụsị ajọ ọnọdụ ahụ ma nyekwa ndị o metụtara nkwado.
Odeakwụkwọ State Emergency Management Agency SEMA, Dọkịnta Emmanuel Shior, onye kwuputara nke a kọwara na ya bụ mkpebi dị mkpa n’ihi oke ibu dakwasara gọọmenti steeti ahụ gbasara otu a ga-esi hazie ya bụ ajọ ọnọdụ.
Otu o sila dị, ọ rịọrọ ndị steeti ahụ ka ha tinyere Gọvanọ Samuel Ortom aka n’ileru anya n’ọnọdụ ndị ahụ enweghịzi ebe obibi.
Aka ndị uweojii na steeti Ogun akpàrálá ụmụokorobịa anọ maka ịtọrọ otu nwatkịrị nwaanyị gbara ahọ iri na atọ na steeti ahụ, ma gwa ndị be ha wèta narị puku naịra ise N500,000, maọbụ ha agbagbuo ya.
Nke a bụ nke e mere ka ụwa mara site n'aka onye na-ahụ maka mmekọrịta ọhaneze na ndị uweojii na steeti ahụ, bụ DSP Abimbola, John Nelson, bụ onye kọwara na ihe ahụ mèrè na mpaghara Onipanu, dị n'okpuru ọchịchị ime obodo OdoOta nke steeti ahụ.
Dịka ọnụ na-ekwuru ndị uweojii ahụ siri kọwaa, mgbe ha wètàchàrà mkpesa ahụ, onyeisi ndị uweojii na mpaghara ahụ, bụ CSP Bamidele Job zipuru ndị ọrụ ya ozigbo, ha wee malite ime nnyòcha, iji chọpụta ma nwụchikọọ ndị omekoome ahụ.
Onyeisi ndị uweojii na steeti ahụ, bụ CP Edward Awolowo Ajogun kwupụtàrà afọ ojuju ya banyere ezi ọrụ ahụ ndị ọrụ ya rụrụ n'ịnwụchikọ ndị ntọ ahụ na ịzọpụta nwata ahụ na ndụ, ma nakwazie ndị uweojii ahụ aka maka nke ahụ.
O nyekwazịrị ntụziaka ka e wèré okwu ahụ nyefèé n'aka ngalaba pụrụ iche na-ahụ maka ihe metụtara ntọrị mmadụ, ka ha wee mee nnyòcha miri èmì banyere nke ahụ ma nyekwazie ndị ahụ ntaramahụhụ kwesiri ha.
Ọ gwakwazịrị ọhaneze ka ha gbaa mbọ na-aña ntị ma na-erube isi nye ntụziaka dị iche iche ndị uweojii na ndị ọrụ nchekwa dị iche na-enye, iji gbanahị ịdaba n'aka ndị ọjọọ, maọbụ kwaa 'ngarammara' n'ikpeazụ, ọkachasị oge ugbua ọnọdụ nchekwa ala Nigeria debere imi na ọnụ ka ntọọ.
O wee bụrụ n'ịgbasò nke ahụ ka ndị uweojii steeti Anambra jiri nwụchikọọ mmadụ ise a na-enyo ènyò na ha bụ ndị otu nzuzo.
Nkwàtụ ahụ bụ nke e sitere na ya wee gbagbuo mmadụ abụọ a maghị ndị ha bụ na mpaghara azụ Mahadum Nnamdi Azikiwe dị n'Ifite Awka ụbọchị ụka.
DSP Toochukwu gakwazịrị n'ihu kọwaa na a ka na-eme nnyòcha banyere iji wee nwụchikọọ ndị òtù ahụ ndị nọ n'ọsọ ugbua.
DSP Toochukwu kọwàra na ndị ahụ bụ ndị a nwụchikọrọ n'ụzọ Nise, ma bụrụkwa ndị jigoro ọnụ ha wee sàá asịsa oge a na-agba ha ajụjụọnụ, wee kwuo na ha bụ ndị otu nzuzo, ma kpọkwa aha otu nzuzo ha.
O mere ka a mara na ihe dị iche iche e nwetere n'aka ndị ahụ gụnyèrè nsụsụ egbè abụọ, mgbọ égbè ise, na ọgbaatumtum abụọ.
Dịka ọ na-ekele ndị Anambra maka nkwàdo ha, ọ kpọkùkwazịrị ha ka ha gaa n'ihu inye ha na ndị ọrụ ha ozi ga-enyere ha aka n'ọrụ.O kwukwazịrị na a ga-akpụpụ ndị ahụ ụlọikpe ma kpee ha ikpe ma ọ bụrụ na e mechaa nnyòcha banyere ihe ha mere.
N'ịgbasò nke a, ndị na-achụ nta n'okpuru ọchịchị Okehi nke steeti Kogi nọrọ na nsonso a wee nwụchikọọ mmadụ anọ, bụ ndị omekoome na-eyi ndị na-anyà ụgbọala égwù ma na-emekpàkwa ha ahụ na mpaghara ụzọ awara-awara ahụ siri Okene gaa Lokoja na steeti ahụ.
Nke a bụ nke e mere ka ụwa mara site n'ọnụ odeakwụkwọ mgbasaozi Gọvanọ steeti ahụ, bụ Maazị Onogwu Mohammed, bụ onye kwuputàrà ya site n'ozi ọ kụpụrụ n'usoro nzikọrịtaozi ọgbaraọhụrụ Facebook ya.
O mere ka a mara na ndị nta ahụ nọkwara n'abalị ahụ wee bibie ọhịa ebe ha jiri mere ugbo ebe a na-akọpụta ìgbó, bụ nke ndị omekoome ahụ nwe, ma bụrụkwa ebe ha na-emepta ọgwụ ike dị iche iche.
Dịka o siri kọwaa, ndị omekoome ahụ nwèkwàrà ụdị nkịta pụrụ iche ha na-azụ n'ebe ahụ maka ịtàgbù na ịchụpụ onye ọbụla tinyere ụkwụ ebe ahụ maọbụ wakpo ha n'ebe ahụ
Ọ gara n'ihụ kọwaa na oge ndị nta ahụ wakpòrò ebe ahụ, na ha nwụchikọrọ mmadụ anọ n'ime mmadụ ndị omekoome iri nọ n'ebe ahụ, ma gbuo nkịta isii ha zụpụtara n'ebe ahụ, ma ndị nke bịara ịwakpò ha ma ndị ọzọ ha hụrụ n'ebe ahụ.
Mohammed mere ka a mara na nnyòcha ka na-aga n'ihu banyere ndị omekoome ahụ a nwụchikọrọ nà arụrụala ha, ma kọwaa na a ga-akpụpụ ha ụlọikpe ngwangwa e mechara nnyocha banyere arụrụala ha na ihe ha mere.
O jikwazịrị ohere ahụ wee dụọ ndị omekoome ọdụ ka ha kwakọrọ ngwongwo ha pụọ na steeti ahụ, maọbụ chegharịa, maka na steeti ahụ abụghị ebe obibi maka na steeti ahụ abụghị meke ndị arụrụala na ndị omekoome, maka na oke ji nà àbàlà anaghị azọ ihu
Onyeisi ndị uweojii ọhụrụ nọrọ na nsonso a wee wụchaa na mpaghara isi ụlọọrụ uweojii 'Zone 13' dị n'Ukpo, na steeti Anambra, maka iwèghara ọrụ nhàzi mpaghara ahụ.
Onyeisi uweojii ahụ, bụ AIG Garba Mukaddas, bụ onye bịara ka ọ gachara mkpụrụ ọnwa olenaole isi ụlọọrụ uweojii ahụ nọrọ n'enweghị onyeisi nọ n'ebe ahụ kpọmkwem elekọta ya.
Ngwangwa ọ wụchàrà na steeti ahụ, ya bụ onyeisi uweojii gara kpọtụrụ aka na-achị Anambra, bụ Gọvanọ Willie Obianọ na be ya dị n'Agụleri, n'okpuru ọchịchị ime obodo 'Anambra East', bụ ebe ha abụọ nọrọ wee kọwaa ma mara onwe ha nke ọma.
Nzukọ nkọwaonwe ahụ bụkwà nke ha nọrọ na ya wee wee mkparịtaụka banyere ọnọdụ nchekwa steeti ahụ, nà mpaghara 'Zone 13' niile n'ozuzuoke, ma tụọ árò banyere etu ha a ga-esi wee kwalitekwuo ezi nchekwa n'ebe ahụ.
O kwekwara nkwà na a ga-enwe ezi njikọaka n'etiti ụlọọrụ ya, gọọmentị na ọhaneze, iji wee nweta ezi mpụtara bụ ịgbà, maka na ọ na-abụ a nyụkọọ mamịrị ọnụ, ọ gbọọ ụfụfụ.
N'okwu nke ya, Gọvanọ Willie Obianọ nyere nkọwa banyere etu ọnọdụ nchekwa siri gbata kwụrụ na steeti ahụ, ma kọwaa ụfọdụ ihe dị iche iche ọchịchị ya megoro na ezi mbọ ọ gbagoro iji kwàlite nchekwa zuru òkè na steeti ahụ kemgbe o siri bata n'ọkwa ọchịchị.
Gọvanọ Obianọ nọkwazịrị n'ebe ahụ wee nye onyeisi ndị uweojii ahụ onyinye omarịcha ụgbọala ọhụrụ, iji kwàlite arụmọrụ ya nà mgbagharị ya.
Ọ gbarụrụ ihu banyere etu ndị omekoome si awakpò ebe dị iche iche, na-ebibìsi ihe gọọmentị ma na-emekwa mkpamkpa n'ụdị dị iche iche na mpaghara ndịda anyanwụ ala Nigeria na n'ebe ọzọ, nke mezịrị ka ọnọdụ nchekwa ala Nigeria kawanyezie njọ dịka ọ dị taa.
Ọ gara n'ihu kwuo na mkpesa o nwetara n'aka onyeisi uweojii steeti ahụ na-akọwa na o nweghị onye uweojii ọbụla a gbagburu, kama na ndị uweojii ahụ gbàgbùrù ụfọdụ ndị omekoome ahụ n'abalị ahụ ma kelezie isi ọchịchị uweojii steeti ahụ maka ezi ọrụ ndị òtù ya.
Na mbụ n'okwu ọ gwara ndị ntaakụkọ n'isi ụlọọrụ INEC na steeti Anambra, onyeisi ndị uweojii na steeti Anambra, bụ CP Chris Owolabi mèrè ka a mara na ọ a
Dịka o siri kwuo, o nweghị onye ọbụla n'ime ndị uweojii ya ndị omekoome ahụ gbagburu mana ndị uweojii gbàgbùrù ụfọdụ n'ime ndị omekoome ahụ bịara ya bụ ijè, ma nwekọtasịkwa ọtụtụ ihe ndị omekoome ahụ jiri wee bịa ọrụ ahụ.
O kwuru na ndị uweojii ahụ nwèkọtàrà ụgbọala atọ ndị omekoome ahụ jiri wee bịa ya bụ ọrụ ọjọọ, tinyee ụfọdụ ihe ndị ọzọ ha nwètara n'aka ha.
O nyèkwàzịrị ọhaneze owuwèanya na égwù adịghị, maka na ha ewegharakwala ọnọdụ ma gwazie onye ọbụla nwere ihe iwu kwàdòrò ka ọ pụta gaara onwe ya ebe ọ na-aga.
O kwukwara na ha ka na-eme nnyocha banyere mwakpò ahụ, ma kwuo na ha ga-ewepụta ozi banyere ndị omekoome ole ndị ọrụ ya gbagburu, na ozi ndị ọzọ dị mkpà banyere mwakpò ahụ.
Ihe dị iche iche ndị uweojii ahụ nwèkọtàrà n'aka ndị ahụ gụnyèrè égbè ruru asatọ n'ọnụọgụgụ, mgbọ egbe, hámà, òkpú, ụgbọala atọ, ọgwụ a gwọrọ agwọ dị n'ime ụgbọala ha, tinyere ụfọdụ ihe ndị ọzọ.
Ndị uweojii na mpaghara Itanla, dị n'Ado-Ekiti steeti nke steeti Ekiti nọrọ na nsonso a wee nwụchie otu nwoke gbara ahọ iri asatọ na isii maka izu ohi ọkà.
Nwoke ahụ aha ya bụ Maazị Buhari Musa bụkwà onye a kpụgharịrị n'ụlọikpe Majie dị n'Ado-Ekiti maka ya bụ ohi ọkà o zuru.
Dịka onye uweojii kpere nwoke ahụ n'aka ụlọikpe, bụ Johnson Okunade siri kọwaa n'ụlọikpe Majie ahụ, Maazị Buhari zuru ohi ọka ahụ n'abalị iri na atọ nke ọnwa Juunu a n'elekere asaa nke ụtụtụ na mpaghara Omisanjana nke Ado-Ekiti.
Okunade, onye ji ọkwa Inspektọ n'ọrụ uweojii gara n'ihu mee ka a mara na ya bụ nwoke gbara ahọ iri asatọ na isii zuru ọka gburu ego ruru puku naịra iri N10,000 site n'aka Maazị Saliu Mustapha.
O kwuru na ọ bụ n'ugbo nwoke ahụ ka Buhari gara zuo ohi ọka ahụ, ma mee ka a mara na nke ahụ mègidèrè mpaghara 390 nke iwu na-ahụ maka izu ohi na steeti ahụ, bụ nke a maara dịka 'Criminal Law of Ekiti State, 2012'.
Kaosiladị, ọ gwakwazịrị ụlọikpe ka a kàgharịa ya bụ ikpe mgbe ọzọ, ka o wee nwee ike ịkpọta ndị akaebe ya, bụ ndị ga-agbakwa àmà na Buhari zuru ohi ọka ahụ n'ezie.
N'okwu nke ya, onye ọkaiwu na-ekpechitere Buhari ọnụ ya, bụ Lai Obisesan rịọrọ ụlọikpe ka ha tọhapụ ya bụ nwoke, ma kwe nkwà na ọ ga-akpọtakwa ya oge ọzọ a ga-akàgharị ya bụ ikpe.
Ọ bụ ihe doro anya na ụbọchị niile nwèrè ike bụrụ nke onye ohi, mana otu ụbọchị ga-abụrịrị nke onye nwe ụlọ, maka na ọ na-abụ ihe emeghị n'izù, ò méé n'ọnwa.
O wee bụrụ etu ahụ ka aka ndị uweojii steeti Anambra siri nwụchikọọ mmadụ abụọ a na-enyo enyo na aka ha dị n'ogbugbu ahụ e gburu otu nwa amadi a maara dịka Maazị Azubuike Ekwegbalu.
Nke a bụ nke e mere ka ụwa mara site n'ọnụ onye na-ahụ maka mmekọrịta ọhaneze na ndị uweojii na steeti ahụ, bụ Maazị Haruna Mohammed, site n'ozi ọ kụpụụrụ ndị nta akụkọ na nsonso a bànyéré nke ahụ.
Dịka Maazị Mohammed siri kwuo, ndị uweojii banyere ọrụ ozigbo iji nwụchikọọ ndị kpara arụ ahụ.O mezịrị ka ha mara na ha nọrọ na nsonso a wee nwụchikọọ mmadụ abụọ a na-enyo enyo na aka ha dị n'ogbugbu ahụ e gburu nwa amadi ahụ.
Ihe dị iche iche e nwetara n'aka ndị ahụ gụnyèrè ekwentị abụọ nke nwa amadi ahụ ha gburu egbu, na otu obere mma dị nkọ a na-enyo ènyò na ọ bụ ya ka ha jiri wee sụgbuo ya bụ nwoke ụbọchị ahụ.
SP Mohammed mekwazịrị ka a mara na a ka na-eme nnyòcha bànyere arụrụala ahụ, ma sịkwa na a ga-akpụpụ ndị ahụ ụlọikpe ma ọ bụrụ na e mechaa nnyocha ahụ, ebe a ga-anọ jiri usoro iwu wee gwọọ ha ji mmanụ.
N'okwu nke ya, onyeisi uweojii na steeti Anambra, bụ CP John Abang mere ka a mara na e nweghị ebe nzuzo ọbụla maka ndị ohi, ndị arụrụala, ndị otu nzuzo, nakwa ndị omekome ndị ọzọ dị iche iche n'ime steeti Anambra.
O nyekwara ndụmọdụ ka onye ọbụla hie asaa n'anya n'ihi ihe dị iche iche na-emezị ugbua.Ọ gwakwara onye ọbụla ka ọ kpọtụrụ ha bụ ndị uweojii site n'akàrà ekwentị 07039194332 oge ọbụla ọ hụtara maọbụ dabà na n'ọnọdụ dị añaa, iji gbatara ya ọsọ enyemaka.
Mmadụ iri na anọ bụ ndị ọrụ ugbo nọrọ na nsonso a wee zùte ọnwụ mberede ha site n'aka ndị òtù agha isi ekwe ọnwụ bụ Boko Haram.
Nke a bụ nke e mere ka ụwa mara site n'ozi a kụpụrụ ụbọchị Tuzdee site n'aka ndị ọrụ nchekwa obodo  steeti ahụ.
E mezịrị ka a mara na e buruzịrị ya bụ nwa amadi dị ndụ wee gaba n'ụlọọgwụ ozigbo maka ilekọta ya anya na inye ya ọgwụgwọ.
Ọ dị nchèta na ndị agha isi ekwe ọnwụ a egbuola mmadụ karịrị puku iri atọ na isii 36, 000, bibie ọtụtụ ihe, ma tinyekwa mmadụ karịrị nde abụọ n'ọnọdụ enweghị ebe obibi, kemgbe ahọ 2009
Ya bụ nsogbu agbasawanyekwala ruo ụfọdụ obodo ndị ọzọ gbara Nigeria gburugburu, nke gụnyere Niger, Chad na Cameroon, bụzị nke mere e jiri guzobe òtù ọrụ nchekwa e jikọtara ọnụ na mpaghara ahụ, iji buso ha bụ ndị ọjọọ agha.
Mana ka ọ dị ta, ndị ọjọọ a ka na-akpakwa ike ọjọọ, ma na-egbusikwa mmadụ mana isi ekweghịkwa ha onwe ha ọnwụ, dịka aha ha siri dị, bụ ndị agha isi ekwe ọnwụ.
Igbo sị na ọ na-adị mma a gụrụ gụrụ a nọkọọ ma kpakọọ, maka na ọ bụ mmekọrịta ahụ bụ ụtọ nwanne.
Mmemme mkparịtaụka ahụ bụ nke weere ọnọdụ n'obi gọọmenti dị n'Awka, ma bụrụkwa nke ndị dị iche iche selitere isi n'ọchịchị steeti ahụ na na ngalaba nchekwa sonyere na ya.
O kwezịrị ụmụafọ Anambra na ndị bi na steeti ahụ nkwà ịga n'ihu hụ na a na-enwe ezi ọnọdụ nchekwa bụ ịgba na steeti ahụ, ma nchekwa ndụ, nchekwa akụnụba na nchekwa ihe dị iche iche ha si na ya achụta ego.
Ya bụ ọgbakọ bụ nke weere ọnọdụ n'ama egwuregwu Alex Ekwueme dị n'Awka, ma bụrụkwa nke a nọrọ na ya wee tụlee ma tinye okwu ọnụ banyere ihe metụtara òtù ahụ, mpụ na arụrụala, nakwa ọnọdụ nchekwa steeti ahụ.
N'okwu nke ya, Brigadier General Adeyomo kọwàrà na ya bụ njem bụ nke ha na-abagide na mgbe na mgbe, ma bụrụkwa nke ebumnobi ya bụ iji kwàlite ntozuoke, nakwa iji mezupụta ihe iwu na-achị ọrụ agha ala Nigeria kwuru.
N'okwu nke ya, Kọmishọna na-ahụ maka ahịa na azụmahịa, bụ Maazị Uchenna Okafor kwupụtàrà na a màchiela ụtụ niile ha bụ ndị keke na-atụ kwà ọnwa na steeti ahụ, ma gwakwa ha na gọọmenti ga-elebà anya n'ihe dị iche iche metụtara maọbụ na-akpa ha, iji mee ihe banyere ya.
A nọkwazịrị ebe ahụ kàá ọgbakọ ọzọ ga-ewere ọnọdụ n'obi gọọmenti steeti ahụ ụbọchị Mọnde n'etiti gọọmenti steeti ahụ na ụfọdụ ndị isi ọchịchị òtù ahụ jikọtara ndị na-anya keke na steeti Anambra.
Ya bụ ọgbakọ gụnyèrè ụfọdụ ndị dị iche iche e ji okwu ha agba ìzù na ngalaba nchekwa n'ime steeti ahụ, tinyere ndị na-anyà keke sitere mpaghara ebe dị iche iche na steeti ahụ wee bịa sonye na ya.
Ndị ọrụ uweojii n'ime steeti Anambra nọrọ na nsonso a wee nwụchikọọ otu nwaayị maka ịkpa nkàtà ire nwa ya ọ mụrụ ọhụrụ ego dị otu narị puku naịra na iri ise N150,000 n'ihi agụụ na ihe isi ike.
Nke a bụ nke e mere ka ụwa mara site n'ọnụ SP Haruna Mohammed, bụ onye na-ahụ maka mmekọrịta ọhaneze na ndị uweojii n'ime steeti Anambra, bụ onye kụpụrụ ozi na nsonso a bànyere arụrụala ahụ na mnwụchi ahụ a nwụchiri ya bụ nwaanyị.
O kwukwara na oge a gbara ya ajụjụ ọnụ, na ya bụ nwata nwaanyị kwuru na ọ bụ maka ihe isi ike, ụbịam na agụụ ka o jiri chọọ ire nwa ya ahụ, ka o wee hụ ego ọ ga-eji zọọ isi onwe ya ma bàkwárá onwe ya úrù.
Ọkaikpe Nkwụmọtọ na steeti Anambra, bụ Ọkaikpe Onochie Manasseh Anyachebelu nọrọ na nsonso a wee gbapegharịa ụlọikpe majie dị n'Ụkpọr, bụ 'Ukpor Magistrates' Court, n'okpuru ọchịchị 'Nnewi South' na steeti Anambra, bụ nke e dozigharịrị edozigharị ma mee ka ọ dịkwa ọhụụ.
Dịka o siri kọwaa, inye ya bụ onyinye si n'aka fere aka bụ nke ebumnobi ya bụ iji hụ na e nwere  Ụlọikpe n'Ukpor, iji bèlatara ụmụafọ obodo ahụ nakwa ndị obodo ọzọ gbara ha gburugburu ihe isiike ha na-agabiga n'ịchọrọ ikpe nkwụmọtọ gaba ebe tere aka.
Dịka ọ na-ekele ndị tụnyere ụtụ n'otu ụzọ maọbụ nke ọzọ iji hụ na ọrụ idozigharị ụlọikpe ahụ gara nke ọma, Maazị Nwachukwu fọrọ ekele n'ụkpa wee bunye Ọkaikpe Anyachebelụ maka ịza ọkpụkpọ oku ha wee bịa sonye na mmemme ahụ.
Na ntụnye nke ya, onyeisioche nchere oge n'okpuru ọchịchị 'Nnewi South' bụ Maazị Chieloka Henry Okoye kọwàrà ụlọikpe dịka ihe dị mkpa n'obodo ọbụla n'ihi uru dị iche iche ọ bara n'inye ndị mmadụ ikpe nkwụmọtọ na n'ibèlata mpụ na arụrụala n'obodo.
Dịka ọ na-akpọku ndị mmadụ ka ha na-aga n'ụkọikpe oge ọbụla ha nwere nsogbu dị añaa, karịa iji aka ha na-eme ihe iwu akwadòghị, Maazị Okoye kwuru na ọchịchị ya ga-azọpụ ụkwụ ma gbasie mbọ ike ịhụ na e nwere ya bụ 'Magisterial District' na mpaghara okpuru ọchịchị ahụ.
O kwere nkwà na ya onwe ya ga-entinye aka ma tinyekwa ijè ụkwụ, iji nweta ihe ahụ ha na-arịọ ka e nye ha, bụ 'Ukpor Managerial District', bụkwa nke o mere ka a mara na ya na Ọkaikpe Anyachebelụ akpaala banyere ya n'oge gara aga.
Aka na-achị steeti Anambra, bụ Gọvanọ Willie Obianọ akpọkuola ụlọọrụ nsọnyụ ọkụ steeti ahụ ka ha jisie ike n'ọrụ ma welitekwuo aka n'usoro inye ọhaneze nkuzi ihe ha kwesiri ịma banyere igbòchi ọkụ ọgbụgba kpamkpam na steeti ahụ.
Gọvanọ Obianọ nyere ndụmọdụ a n'okwu ya na mmemme nchịkọta ọzụzụ na agụmakwụkwọ mmadụ otu narị na iri abụọ 120 e were n'ọrụ ọhụrụ n'ụlọọrụ nsọnyụ ọkụ steeti ahụ, ma bụrụkwa nke weere ọnọdụ n'ama egwuregwu Alex Ekwueme dị n'Ọka Awka bụ isi obodo steeti ahụ.
O mere ka a mara na ọ bụ ọrịa korona mere iwè n'ọrụ na inye ọzụzụ ahụ jiri gbuo ogè, ma kelee Chineke na ya bụ nkwà na ntụziaka abịala na mmezù.
Igbo sị na ọ na-adị mma a sụgide ụtara, e hogharịa ọdụ ma sịkwa na ọ na-adị mma akpụ kwụọ ụdọ, a chọọr ya mmiri ịkwọ aka.
N'ịgbaso nke a, onyeisiala Nigeria, bụ Muhammadu Buhari achụtuola  mmadụ anọ bụ ndị isi ọrụ ngalaba nchekwa anọ dị iche iche, bụ ndị a maara dịka 'Service Chiefs' n'ọkwa, ma sị ha gazie zuo ike ka ndị ọzọ nwàkwa ike ha.
Dịka o siri kọwaa, onyeisiala Buhari kèlère ndị isi ọrụ a maka agbambọ ha na ntụnye ha mere n'iwètà udo tọrọ atọ na ịkwàlite ezi ọnọdụ nchekwa n'ala Nigeria oge ha nọ n'ọkwa, ma kpee ka ihe ndị ọzọ ha ga-etinye aka na ya n'ọdịnihu gaara ha ịke ọma.
Ndị uweojii steeti Anambra nọrọ na nsonso a wee nwụchie mmadụ iri na isii a na-enyo enyo na ha bụ ndị adịgboroja na-ana ụtụ n'ụzọ iwu akwadòghị, ma sikwazie n'ụzọ dị etu ahụ na-anapụsị ụmụ mmadụ ego ha tara ahụhụ wee kpata.
Nke a bụ nke e mere ka ụwa mara site n'ozi onye na-ahụ maka mmekọrịta ọhaneze na ndị uweojii n'ime steeti Anambra, bụ Maazị Haruna Mohammed kụpụụrụ ndị nta akụkọ na nsonso a.
Ọ gara n'ihu kọwaa na ọ bụ ụbọchị Mọnde ka a nwụchikọrọ ndị ahụ, ma mee ka a mara na a ga-akpụpụ ha ụlọikpe ma e mechaa nnyocha banyere ihe ahụ ha mere, ebe a ga-anọzị wee nye ha ọnọdụ ruru ha, dịka ihe ha mere siri dị.
O kwukwara na mnwụchi ahụ a nwụchiri ha bụ ndị wàyo dabàkwàrà adabà n'ọmarịcha atụmatụ ahụ gọọmentị steeti ahụ, ndị ọrụ uweojii na ndị ọrụ nchekwa ndị ọzọ ji n'aka, ịchụ mpụ na arụrụala ọsọ ụkwụ erughịala na steeti ahụ.
Ka ọ dị taa, nnyocha ka na-agakwa n'ihu banyere ihe ahụ ndị ahụ mere, nke mgbe e mechara ya, a kpụpụ ha ụlọikpe ozigbo.
Mmadụ atọ nọ n'aka ndị uweojii steeti Anambra ugbua achaghasị anya ka òké a pịara isi n'ala, dịka a nwụchiri ha na nsonso a maka itinye n'ihe metụtara izu ohi na itinye aka n'ụfọdụ ihe ndị ọzọ na-ewèta ala adịghị mma.
Ọnụ na-ekwuru ndị uweojii na steeti Anambra, bụ Haruna Mohammed bụ ya gbara nke a n'anwụ site n'ozi ọ kụpụụrụ ndị nta akụkọ na nsonso a n'Awka bụ isi obodo steeti ahụ.
O kwuru na mnwụchi ahụ a nwụchiri ndị ahụ bụ nke dabara adaba n'ịga n'ihu n'agha ahụ ha bụ ndị ọrụ nchekwa na-ebu megide mpụ na arụrụala na ịchụ ndị omekoome ọsọ ụkwụ erughịala n'ime steeti ahụ.
Dịka o siri kọwaa, ihe dị iche iche e nwetara n'aka ndị ahụ gụnyere mmà abụọ, ekwentị atọ, na otu Keke nwere akara efere Owerri 961 WJ, ma bụrụkwa nke ha ji akụ akụmakụ ha.
Onyeisi ndị uweojii n'ala Nigeria, bụ IGP Mohammed Adamu ètòóla ọchịchị steeti Anambra maka ọrụ ya n'ịkwalitè ezi ọnọdụ nchekwa bụ ịgbà na steeti ahụ, nke mezịrị ka ya bụ steeti bụrụ ejiamaatụ na ebe nlegara anya n'ihe gbasaara nchekwa n'ala Nigeria.
IGP Adamu kwupụtara ekele a na nnukwu ọgbakọ ya na ndịisi oche nchereoge n'ime steeti ahụ, ndị eze ọdịnala, ndị ndu obodo, ndị ndu òtù ASATU, ndị ndu ndị ntorobịa na ndị ndu òtù Ọhaneze Ndịigbo n'ime steeti ahụ nwèrè n'Awka, bụ isi obodo steeti Anambra.
Ya bụ onyeisi ndị uweojii kèlèzịrị aka na-achị steeti Anambra bụ Gọvanọ Willie Obianọ maka ịgbà o tigoro na ngalaba nchekwa steeti ahụ, kelee ndị Anambra na òtù dị iche iche na-enye aka ime ka ọnọdụ nchekwa steeti ahụ bụrụ ọkaibe.
N'okwu nke ya, Gọvanọ Willie Obiano mere ka a mara na nchekwa so n'ezi ihu n'ihe kacha echu ọchịchị ya ụra n'ime steeti ahụ, n'ihi na inwe ezi nchekwa na-enye aka n'ịdọta ndị ji ego achụ ego, na-akwàlite ọnọdụ akụnụba na ọnọdụ mmepe n'ụzọ dị iche iche.
O mere ka a mara na e mechaa ngụkọ ọnụ ahụ a na-agụkọ ndị na-achị ehi na steeti ahụ, na a gaghị enwezịkwa onye ga-achịrị ehi ya na-agagharị agagharị n'ime steeti ahụ ọzọ, maka na a gaghị anabata nke ahụ ọzọ chaa chaa na ya bụ steeti.
O nyekwara ndị uweojii steeti ahụ ntụziaka ka ha lebà anya na nke ahụ, iji tinye ya n'ọrụ n'ozuzuoke, ma gbakwa mbọ hụ na a gaghị enwezị onye ọbụla na-achị ehi ga-ebu égbè wee na-agagharị na steeti ahọ ọzọ, malitezie ugbua gaba.
N'okwu nke ya, onyeisi ndị uweojii na steeti Anambra, bụ CP Monday Kuriyas gbara akaebe na e nwerennọọ ezi ọnọdụ nchekwa bụ ịgba na steeti ahụ, nke mezịrị na ọnọdụ mmepe, azụmahịa na ihe ndị ọzọ na-abawanye, ebe ndị mmadụ jikwa anya ha abụọ arahụ ụra n'udo.
Ndị dị iche iche sonyere na ya bụ mmemme nọrọ na ya wee tụlee ma tụgharịa uche banyere ọnọdụ nchekwa steeti ahụ, dịka o siri metụta etu a ga-esi wee jigide ma ma mee ka ọ kawanye mma.
Ọ kpọkuzịrị ndị omekoome na ndị ọzọ na-ewèta àlà adịghị mma na steeti ahụ ka ha sepụ aka n'arụrụala maọbụ kwakọrọ ngwongwo ha pụọ na steeti ahụ, n'ihi na ọnọdụ ga-akawanyere ha njọ na steeti ahụ ugbua.
O nyekwara ndụmọdụ ka onye ọbụla nwere ozi ọbụla ga-enyere ndị uweojii aka n'ọrụ nchekwa maọbụkwanụ onye ọbụla ọnọdụ ọjọọ maọbụ ihe meberede ọbụla dabìdòrò kpọtụrụ ha bụ ndị uweojii ozigbo site n'akara ekwentị 112 maọbụ 07039194332 ka e wee gbatara ya ọsọ enyemaka aka-ọkụ aka-ọkụ.
N'okwu ya n'aha ndị nta akụkọ, onyeisioche otu jikọtara ndị nta akụkọ na steeti Anambra, bụ Maazị Emma Ifesinachi welììrì onyeisi ndị uweojii ahụ aka elu maka ịhụta mkpa ọ dị na ya na ndị nta akụkọ nwèrè mkparịtaụka n'ọnụ ụtụtụ nke mmalite ọchịchị ya na steeti ahụ.
A nọkwara na mmemme ahụ wee mee emume ịchọ mma nke e mere ndị uweojii ahụ e buliri n'ọkwa ọhụrụ na nsonso a n'ime steeti ahụ, bụ nke e mere site n'aka CP Kuryas na ụfọdụ ndị uweojii selitere isi na steeti ahụ.
Ndị uweojii steeti Anambra anwụchiela otu nwoke ji égbè apụnara ndị mmadụ ụgbọala n'Awada dị n'okpuru ọchịchị ime obodo 'Idemili North' nke steeti ahụ.
Maazị Mohammed mere ka a mara na a napụtara nwoke ahụ ụgbọala ahụ nwéré ákàrà ENU 269 PH, ma napụtakwa ya otu nsụnsụ égbè nwere ọnụ abụọ na mgbọ egbe asaa.
Dịka ọ na-akpọku ndị mmadụ ka ha na-akpọtụrụ ha ha oge ọbụla ha hụtara ọnọdụ ntụmadụ dị añáà, o mere ka a mara na a ka na-eme nnyòcha banyere okwu ahụ, nke mgbe e mechaara ya, a kpụpụ ya ụlọikpe.
O kwekwazịrị nkwà na ndị uweojii steeti ahụ dị ezi njikere inye ụmụafọ steeti ahụ ezi ọnọdụ nchekwa bụ ịgbà, ma rịọkwazie ezi njikọaka ọhaneze.
Mmemme inyefe ụgbọala ahụ n'aka ndị uweojii bụ nke weere ọnọdụ n'isi ụlọọrụ ndị uweojii steeti Anambra dị n'Amawbia, ma bụrụkwa nke dọtara ụfọdụ ndị eze ọdịnala na ndị ọzọ e ji okwu ha agba izu na ngalaba dị iche iche.
Aka na-achị steeti Anambra, bụ Gọvanọ Willie Obiano ekwenwòóla nkwà na ọchịchị ya agaghị ada mbà n'ibu agha megide mpụ na arụrụala n'ime steeti ahụ, ya na ime ka udo na ezi ọnọdụ nchekwa bụ ịgbà gaa n'ihu ịdị na steeti ahụ.
Gọvanọ Obianọ kwupụtara nke a oge ọ na-anabata onyeisi ndị ọrụ agha ala Nigeria e wetara ọhụrụ na mpaghara GOC 82 nke Enugu na-elekọta ndịda-ọwụwa anyanwụ, bụ 'Major General' Taoreed Lagbaja oge ọ bịara kpọtụrụ ya n'ebe obibi Gọvanọ dị n'Ọnịtsha.
N'okwu ya n'ebe ahụ, Gọvanọ Obianọ tòrò ndị ọrụ agha ala Nigeria na ụlọọrụ nchekwa dịgasị na steeti ahụ maka ezi ọrụ ha, bụ nke megoro ka e nwee ezi nchekwa na steeti ahụ, n'agbanyeghị aka ọrụ ndị omekoome na mkpamkpa ahụ ha malitekwara ịkpa na nsonso a.
O kelere ndị ọrụ agha ala Nigeria maka ezi ọnụnụọkụ n'obi ha ịlụ ọgụ nchekwa na ibu agha megide mpụ, arụrụala na ndị omekoome, ma n'ime steeti ahụ ma na mpụga ya.
O gosipụtara ezi olileanya na mmasị ọchịchị ya ịga n'ihu na-arụkọ ọrụ ọnụ, ya na ụloọrụ agha ala Nigeria na ụlọọrụ nchekwa ndị ọzọ e nwere n'ime steeti ahụ, ọbụladị dịka o kwere nkwa ịga n'ihu na-enye ha nkwàdo zuru òkè.
Mkpu akwa dara na nsonso a na steeti Ebonyi na Enugu, dịka ndị Fulani na-achị ehi wakpòkwàrà steeti abụọ ahụ ọzọ, ma gbuo mmadụ ruru iri abụọ na abụọ n'ọnụgụgụ.
Dịka akụkọ siri kọọ, ọ bụ n'ụbọchị Mọnde ka ndị Fulani ahụ na-achị ehi wakpòrò obodo Obeagụ dị n'okpuru ọchịchị ime obodo Ishielu, nke steeti Ebonyi, ma gbuo mmadụ iri na isii n'ebe ahụ, bụ ndị nọ n'agbata ahọ iri na asatọ na ahọ iri ise na isii.
Ọgbatumtum iri na otu ụgbọala nke ndị ahụ e gburu egbu ka e kwuru na ndị Fulani ahụ mụnyekwara ha ọkụ, ha wee gbarikọọ.
N'okwu ya banyere mwakpo ahụ na ogbugbu e gburu ndị ahụ, otu onye n'ime ndị ahụ ndị Fulani gara eso gbuo ụbọchị ahụ, mana Chineke zọpụtara ya, bụ Oriakụ Ngozi Odoabuchi kọwara ya bụ atụmatụ ndị Fulani ahụ dịka nke na-awụ akpataoyi na nke jọgburu onwe ya.
Dịka o siri kọwaa, ya na otu nwaanyị nọ n'Ọkada oge o si n'ụlọọrụ ya na-ala be ya, ha wee hụ mmadụ asaa yi ákwà ojii, nke anọ n'ime ha nọ n'okporoụzọ, ebe atọ ndị ọzọ na-abaye n'ime ọhịa.
N'akụkụ nke ya, otu onye ọzọ Chineke zọpụtakwara ụbọchị ahụ, bụ Oriakụ Amuche Uga kwuru na ọ bụ Onitsha ka o siri bata, wee zute ndị ahụ oge ọ na-aga ịhụ nne na nna ya ọbụladị dịka o kelere Chineke maka ịzọpụta ya.
Mana, ka o sila dị, ụfọdụ n'ime ha ndị enwetaghị ozi ahụ n'oge dabàrà n'aka ndị Fulani ahụ oge ha na-abata e wee site etu ahụ memilaa ha.
N'okwu ya banyere nkwafu ọbara ahụ, onyeisioche okpuru ọchịchị Ishielu, Maazị Henry Eze, kọwara nke ahụ dịka ihe mgbọwa obi na ihe anyammiri jọgburu onwe ya, ma kpọkuo ndị ọrụ nchekwa ka ha mee ngwangwa nwụchikọọ ndị ọjọọ ahụ rụrụ ya bụ arụrụala.
N'akụkọ ọzọ dịkwa ka ibe ya, ndị a na-enyo ènyò na ha bụ ndị Fulani na-achị ehi nọkwàrà na nsonso a wee wakpò obodo Adani, dị n'okpuru ọchịchị ime obodo Ụzọ-Ụwanị nke steeti Enugu, ma gbuo mmadụ isii ozigbo, merụọ mmadụ abụọ ọzọ ahụ, ma bibiekwa ọtụtụ ihe.
Nke a, dịka onye na-ahụ maka mmekọrịta ọhaneze na ndị uweojii na steeti Enugu, bụ Maazị Daniel Ndukwe, siri kọwaa, mezịrị ndị Fulani ahụ na ndị obodo ahụ jiri wee kwàtụọ, nke wetekwazịrị mbibì n'ụdị dị iche iche.
O mere ka a mara na onyeisi ndị uweojii na steeti ahụ, bụ Mohammed Aliyu edurula ndị ụrụ nchekwa wee gaa n'ebe ahụ ya bụ ihe nọrọ wee mee, ma kwezie nkwà na a ga-eme nnyocha miri èmì iji nwụchikọọ ndị aka ha dị n'ajọ ọdachi ahụ.
N'ịgbasò nke a, ndị ọrụ nchekwa nọrọ na nsonso a wee nwụchie mmadụ asatọ a na-enyo ènyò na ha soro wee wakpò ma tie ndị ọrụ ụlọọrụ 'Awka Capital Territory Development Authority' ACTDA ihe oge ha gara ọrụ na Nibo dị n'okpuru ọchịchị ime obodo 'Awka South' nke steeti Anambra.
Ndị omekóòmè ahụ ka e kwuru na ha mebìkwara ụgbọala ndị ọrụ ACTDA ahụ, ma wekọrọsịa ụfọdụ ihe ha ji arụ ọrụ, were ha gbafuo.
Ọ kpọzịrị òkù ka e nwee ezi njikọaka n'etiti ụlọọrụ ahụ na Ndị Anambra, maka na ọ bụ site n'ụzọ dị etu ahụ ka ha pụrụ isi wee ghọta ma hụtaba ọrụ ha dịka nke magburu onwe ya ma dịkwa oke mkpa.
Aka na-achị steeti Anambra, bụ Gọvanọ Willie Obianọ nọ na nsonso a, wee chọọ ndị uweojii abụọ e buliri n'ọkwa ọhụrụ na steeti ahụ mma, bụ ndịisi òtù nkwụkọ ụgbọala na-eso gọvanọ na nke na-eso nwunye ya.
Mmemme ịchọ mma ahọ bụ nke Gọvanọ Obianọ mere na be ya dị n'Aguleri, n'okpuru ọchịchị 'Anambra East', ma bụrụkwa nke ọ bụ ya na nwunye ya bụ Oriakụ Ebelechukwu Obianọ jikọrọ aka wee mee.
Gọvanọ Obianọ nọkwara n'ebe ahụ ozigbo wee nye DSP Ikechukwu Nome ọrụ ozigbo ozigbo, bụ onye lara ezumike nka n'ọrụ uweojii ụbọchị Wenezdee ahụ, ka ọ rụchaara ọrụ iru ruru ahọ iri atọ na ise zuru èzù.
Igbo sị na e nwere ọtụtụ ụzọ nwaanyị si ejide di ya, ma nwekwa ọtụtụ ụzọ nwoke si agwa nwunye ya ihe ọ chọrọ.
N'ịgbaso nke a, ndị ọkaiwu steeti Anambra emeela ngagharịiwe na steeti ahụ banyere onye òtù ha ndị ntọ tọọrọ na nsonso a ma gbuo ya egbuo n'ime steeti ahụ.
N'okwu ha n'ebe ahụ, ndị ọkaiwu ahụ na-eme ngagharịiwe katọrọ ogbugbu ahụ e gburu onye òtù ha oge a tọrọchara ya, ma kọwaa na nke ahụ na-egosi na ọnọdụ nchekwa amachaghịzị kwụrụ na steeti ahụ ugbua dịka ọ dị na mbụ.
Na nzaghachi ya n'aha gọọmenti, odeakwụkwọ izugbe steeti, bụ Ọkammụta Solo Chukwulobelu kọwara akparamagwa ndị omekoome ahụ na ogbugbu ha gburu nwoke ahụ dịka nke jọgburu onwe ya, n'ihi na ha na-achọ ụzọ ha ga-esi mebie ezi ọnọdụ nchekwa dị na steeti ahụ kemgbe ọtụtụ ahọ.
Nke ahụ mezịrị gọọmentị na ndị ọrụ nchekwa steeti ahụ jiri malite ime nnyocha iji chọpụta ebe e zoro ya,  nwụchikọọ ndị tọọrọ ya ma zọpụta ya na ndụ.
Ka o sila dị, mbọ niile ahụ gọọmenti na ndị ọrụ nchekwa gbara iji zọpụta ya na ndụ mara afọ n'ala, n'ihi na ọ bụzị ozu ya ka ha hụrụ ebe a dọbara ya oge e gbuchara ya.
Ọ bụ nke a mezịrị aka na-achị steeti ahụ bụ Gọvanọ Willie Obiano jiri wee foro ntutu taa, ma kpebie na a ga-achọpụtarịrị ma nwụchikọọ ndị ahụ aka ha dị n'arụrụala ahụ, ma weghachitekwa ezi ọnọdụ nchekwa tọrọ àtọ na steeti ahụ.
Aka na-achị steeti Anambra, bụ Gọvanọ Willie Obianọ ekeleela Chineke maka nzọpụta ahụ ọ zọpụtara otu Komishọna ya n'aka ndị omekoome, bụ ndị tọọrọ ya ma hapụkwa ya ka ọ gachara mkpụrụ ụbọchị olenaole, n'enweghị ihe ọbụla ha mere ya.
Gọvanọ Obianọ kwupụtara nke a na mmemme ịka ụka pụrụ iche e jiri merùbe ụbọchị Ista nke ahọ 2021, bụ nke weere ọnọdụ n'obodo ya dị n'Agụleri, n'okpuru ọchịchị ime obodo 'Anambra East', ma bụrụkwa nke ụmụ ya abụọ nọkwara na ya wee nata oririnsọ nke mbụ.
N'okwu ya n'ebe ahụ, Gọvanọ Obianọ kọwara ntọhapụ ahụ a tọpụrụ ya bụ Kọmishọna dịka onyinye kachasị onyinye Chineke nyere Ndị Anambra n'Ista nke ahọ a, ma kelekwazie Chineke onye mere ka ndị ahụ tọhapụ ya bụ nwa amadi n'ahụ zuru òkè, n'emeghị ya ihe ọbụla.
Ka nke ahụ gachara, o nweghịzịkwa onye ma ebe ndị ahụ tinyere isi, ma ya fọdụzịkwaa ịma ebe ha bugara Kọmishọna ahụ.
Nke a mezịrị ndị uweojii na ndị ọrụ nchekwa ndị ọzọ dị iche iche nọ na steeti ahụ jizịrị wee malite ime nnyocha na ịgbasi mbọ ike iji zọpụta ya bụ Kọmishọna n'aka ndị tọọrọ ya.
Ka o sila dị, ya bụ Kọmishọna nọrọ n'ọnụ ụtụtụ ụbọchị ụka bụ ụbọchị Ista wee batara onwe ya, dịka ndị ahụ tọọrọ ya hapụrụ ya ka ọ laa, n'etighị ya ihe, gbuo ya maọbụkwanụ merụọ ya ahụ n'ụdị ọbụla.
Ọ gara n'ihu kọwaa na ha bụ ndị uweojii enwetela otu n'ime ụgbọala ndị omekoome ahụ jiri wee bịa ya bụ ọrụ mbíbì, ma kọwaa na onyeisi ndị uweojii n'ala Nigeria enyela ntuziaka ka a nwụchikọọ ndị òtù IPOB na ESN na steeti ahụ.
N'akụkọ ọzọ dịkwa ka ibè ya, ka ọ gachaara ihe erughị awa iri anọ na asatọ ihe ahụ jiri mechaa ụbọchị Monde, ndị omekoomè ahụ wakpòkwàrà isi ụlọọrụ ndị uweojii ọzọ dịkwa na steeti Imo ahụ n'okpuru ọchịchị ime obodo Ehime Mbanọ, wee kpakwa mkpamkpa dị egwù n'ebe ahụ.
Ka ọ dị ugbua ndị uweojii steeti ahụ ekechisiela ọgọdọ ha ike maka iweghachi ezi ọnọdụ nchekwa na steeti ahụ, ọbụladị dịka ha na-ekezị mkwụchà iji hụ na ụdị ajọ ọdachi ahụ adapụtaghịzị ọzọ na steeti ahụ, ma na-agbasikwa mbọ ịnwụchikọ ndị niile aka ha dị na mwakpo ahụ.
N'iwelitekwu aka n'agha ahụ a na-ebu megide ndị omekoome nà ọnọdụ enweghị nchekwa ahụ a na-ahụtazị na mpaghara ebe dị iche iche ugbua, ndị uweojii n'ime steeti Anambra anwụchikọọla mmadụ isii a na-enyo ènyò na ha bụ ndị ohi n'ime steeti ahụ.
Onye na-ahụ maka mmekọrịta ọhaneze na ndị uweojii na steeti ahụ, bụ DSP Ikenga Toochukwu mere ka ụwa mara nke a site n'ozi ọ kụpụụrụ ndị nta akụkọ na steeti ahụ.
O mere ka a mara na ndị ahụ bụ ndị a nwụchikọrọ site na mpaghara ebe dị iche iche na steeti ahụ, ma bụrụkwa ndị a na-enyo enyo na ha na-etinyekwa aka n'òtù nzuzo ma nwekwa égbè na ụfọdụ ngwaọgụ ndị ọzọ n'ụzọ iwu akwadòghị.
Ha nwetakwara ụgbọala ahụ n'aka ndị ahụ, ma gbakwa ha ajụjụọnụ, bụ nke ha sitere na ya wee jiri ọnụ ha sàá asịsà na ọ bụ ha zuru ụgbọala ahụ n'eziokwu ma buru ya gaa Akwa Ibom.
Onyeisi ndị uweojii na steeti ahụ, bụ CP Monday Kuryas kwere Ndị Anambra nkwà na ụlọọrụ ya ga-aga n'ihu inye ha ezi ọnọdụ nchekwa bụ ịgba ọbụladị dịka ọ rịọkwazịrị ha ka ha gaa n'ihu inye ndị uweojii nkwàdo zuru òkè iji rụọ ọrụ ha nke ọma na steeti ahụ.
N'ịgbakwụnyekwu n'ezi agbambọ ha n'iweghachi ezi ọnọdụ nchekwa na mpaghara ahụ, òtù ahụ jikọtara ndị gọvanọ ndịda-ọwụwa anyanwụ ala Nigeria a maara dịka 'South-East Governors Forum' nọrọ na nsonso a wee wepụta ma hibe atụmatụ nchekwa pụrụ iche maka mpaghara ahụ.
Atụmatụ nchekwa ọhụrụ ahụ a kpọrọ Ebube Agụ bụ nke ndị gọvanọ ahụ hibere na nnukwu ọgbakọ nchekwa pụrụ iche ndị òtù ahụ nwere, ha na ndịisi ngalaba ọrụ nchekwa dị iche iche na mpaghara ahụ, bụkwa nke weere ọnọdụ n'Owerri, bụ isi obodo steeti Imo.
Ya bụ ọgbakọ bụ nke dọtara ndị gọvanọ niile nke steeti ise e nwere na mpaghara ahụ, ma bụrụkwa nke a nọrọ na ya wee lebàá anya n'ihe dị iche iche metụtara mpaghara ahụ na ndị Igbo n'izùgbe.
Nke a bụ nke a gbara n'anwụ site n'aka onye na-ahụ maka mgbasaozi ụlọọrụ NDEA n'Abuja, bụ Maazị Femi Babafemi, site n'ozi ọ kụpụụrụ ndị ntaakụkọ ụbọchị Tuzdee.
O kwuru na ndị òtù ahụ na-eji ọgwụ ike dị iche iche, dịka 'arizona', 'alcohol', 'rohypnol' na ndị ọzọ wee na-emepụta achịcha bekee, ihe ntagharịọnụ na ihe oriri ndị ọzọ wee na-eresi ụmụakwụkwọ ahụ.
Oge a gbara ya ajụjụọnụ, jiri ọnụ ya wee sàá ásịsà na ọ bụ ya na enyì ya siri ihe oriri ahụ, ma na-eresikwa ya  ụmụakwụkwọ, ndị na-eme mmemme, ndị na-ere ya n'ahịa, nakwa ọhaneze ndị ọzọ na-ego ya n'amaghịama.
N'okwu ya banyere nke ahụ, onyeisi ụlọọrụ NDLEA na FCT, bụ Maazị Mohammed Marwa kèlere ndị ọrụ ya maka ịchọpụta na ikpùghè arụrụala ndị omekoome ahụ.
Ọ kwara arịrị na ihe kacha njọ bụ na ndị ahụ macha ụma wee na-eresi ọhaneze, ọkachasị ụmụaka ụmụakwụkwọ ihe oriri ahụ e jiri ọgwụ ike wee rụọ, ma kọwaa nke ahụ dịka arụrụala jọgburu onwe ya, nakwa nke nwere ike iwèta ọtụtụ mpụtara ọjọọ dị iche iche n'obodo.
Ka o ruru n'ebe ahụ, o jiri mma ahụ wee bànye onye ọrụ nchekwa ahụ ọgụ, ha abụọ wee lụba mana okwu dàgharịzịrị oge onye ọrụ nchekwa ahụ n'ịzọ onwe ya ndụ napụtazịrị nwokorobị ahụ mmà ahụ, ma were ya sụọ ya n'obi, o wee dàá n'ala, sọsịa n'ebe ahụ.
Ka ọ dị ugbua, aka ndị uwe ojii anwụchiele ya bụ onye ọrụ nchekwa gburu ọchụ ahụ, bụkwa onye steeti Aba gbara ahọ iri abụọ na isii ma biri ebiri n'Ọnịtsha ebe ọ nọ agbara onwe ya mbọ.
Ndị uweojii steeti Anambra anwụchikọọla ndị otu nzuzo na ndị omekoome n'ebe nzuzo ha, dịka ha na-anabata ndị ọhụrụ n'otu nzuzo ha.
Ndị ahụ e jidere dị mmadụ isii n'ọnụọgụgụ, ma bụrụkwa ndị a nwụchikọrọ n'elekere iri na abụọ nke ụbọchị Wenezdee, n'Amikwo Awka, dị n'okpuru ọchịchị ime obodo 'Awka South' nke steeti ahụ, ma bụrụkwa ndị a na-enyo ènyò na ha bụcha ndị otu nzuzo na ndị omekoome.
Ọ gara n'ihu kwuo na ha nwètara nsụnsụ egbe abụọ na mgbọ egbe asatọ n'aka ndị ahụ, ma gbakwa akaebe na ndị ahụ ejirila ọnụ ha wee sàá asịsà, kwuo na ha bụ ndị òtù nzuzo 'Black Axe'.
DSP Toochukwu mekwazịrị ka a mara na a ka na-eme nnyocha banyere ndị ahụ na ihe ndị ọzọ ha mere, nke, mgbe e mechaara ya, a kpụpụ ha ụlọikpe, wee kpee ha ikpe ma kwụọ ha ụgwọ dịka ọrụ ha siri dị.
N'okwu ya banyere nke ahụ, onyeisi ndị uweojii na steeti Anambra, bụ CP Monday Bala Kuryas, fsi, kèlèrè Ndị Anambra maka nkwàdo na ozi ha na-enye ndị ọrụ nchekwa, nke na-eme ka ọrụ ha na-aga nke ọma na steeti ahụ.
Onyeisi ndị Uweojii n'ala anyị, Alhaji Mohammed Adamu, ekwuola na mmadụ dị otu puku na iri asaa na otu abụrụla ndị tufuru ndụ ha site na mkpa mkpa ndị omekome kpara n'ọnwa anọ mbụ nke afọ puku abụọ na iri na iteghete.
Adamu, n'okwu ya kwuru n'ọnụ ọgụgụ nke arụ ndị omekome kpara site na Jenụwarị were ruo Eprel, opekampe mmadụ narị isii na iri asatọ na ise bụ ndị a tọrọ n'ala anyị niile, ebe e gburu mmadụ iri asaa na iri isii na asaa site na mgbago ugwu ala anyị.
Ọ wee bụrụ etu ahụ ka ndị uweojii siri pịa ndị omekoome ụtarị mgbọ site n'igbochi ha ịwakpò isi ụlọọrụ uweojii mpaghara 'Zone 13' dị n'Ukpo, n'okpuru ọchịchị Dunukọfịa nke steeti Anambra.
O tinyere na Steeti Zamfara bụzi ebe ndị a lara ndụ ndị mmadụ dị narị abụọ na atọ n'iyi na Kaduna ka mmadụ otu narị na iri na abụọ nwụrụ, ebe mmadụ iri iteghete bụ ndị e gburu na Steeti Benue.
Dịka o kwuru, ọtụtụ n'ime ọnwụ ahụ dị na mgbago ugwu bụ site na mmekpa ahụ na ọgụ obodo na ibe ya na-alụ.
O mere ka a mara na ndị omekoome ahụ bịara n'ụbá, wee na-agba égbè aghara aghara, iji chụsasịa ndị mmadụ, ka ha wee nwee ike ịbanye n'ime ogige ụlọọrụ ndị uweojii ahụ ga mee ihe ha jiri bịa.
Kaosiladị, ndị uweojii nọ ebe ahụ kwèchììrì, wee jiri ịkwà mgbọ wee gbochie ha ịbata n'ime ụlọọrụ ahụ, maka na ọ na-abụ mmà megide ihe bàá ime ji, o mebìghị ya emebì, ọ waa ya awaa.
Oge ndị omekoome ahụ hụzịrị na ha enweghị ike ịbànyenwu n'ime ụlọọrụ ahụ n'ihi aka ọrụ ndị uweojii na ibu agha ha, ha sizịrị n'ezi wee tụọ ogbunigwè n'ebe a dọbara ụgbọala na gburugburu ime ogige ụlọọrụ ndị uweojii ahụ, bụzịkwa nke gbarikọrọ ụfọdụ ụgbọala n'ebe ahụ.
N'ebe ndị ntọrị mmadụ nọ, Onyeisi ndị Uweojii kwuru na mmadụ narị ise na iri anọ na isii ma ọ bụ pacenti iri asaa na iteghete n'ala anyị niile na mgbago ugwu ala anyị.
O kwuru na ebe a kacha kpaa arụ a bụ na ọdịda anyanwụ mgbago ugwu ebe mmadụ dị narị atọ na iri isii na ise bụ ndị a tọrọ n'oge a.
DSP Nkeiruka mèkwara ka a mara na ndị uweojii mmadụ abụọ nwètàra mmerụahụ n'ihi mgbọ tụrụ ha oge ahụ ha na ndị omekoome ahụ na-akwàkọrịta mgbọ mana ha nọzị n'ụlọọgwụ ugbua anara ọgwụgwọ.
Ọ gakwara n'ihu kọwaa na ndị uweojii gbàgbùrù otu onye n'ime ndị omekoome ahụ oge ahụ ha na-akwà mgbọ, ebe ndị ọzọ bukwzịrị mmerụahụ nà àpà mgbọ wee rie mbọmbọ ọsọ.
Ọ dị mkpa ka ekwuo na Steeti Zamfara bụ ebe a kacha were tọrọ mmadụ ebe mmadụ narị abụọ na iri asatọ na otu sit n'aka ọrụ ndị omekome na steeti ahụ.
Na steeti Kogi, a tọrọ mmadụ dị iri isii na ise ebe mmadụ dị iri ise na otu ka a tọrọ na Steeti Naija.
Ihe dị iche iche ndị omekoome ahụ hapụrụ ebe ahụ wee gbaa ọsọ gụnyèrè ótù nnukwu égbè L7A2 a maara dịka 'General-Purpose Machine Gun GPMG', mgbọ egbe 7.62mm dị iri iteghete na abụọ, otu nsụnsụ égbè na anyike.
N'okwu ya banyere nke ahụ, onyeisi ndị uweojii na steeti Anambra, bụ CP Kuryas Monday, fsi, onye nọchitekwara anya onyeisi ndị uweojii na mpaghara ahụ kèlèrè ndị uweojii ahụ maka ịlụ ọgụ dịka nwoke, site n'igbochi ndị omekoome ahụ, wee mee ka ebumnobi ha na atụmatụ ha maa afọ n'ala.
N'ebe ndị oji egbe ezu nọ, Adamu kwuru na ezuru ohi ugboro narị abụọ na iri na abụọ gburugburu ala anyị n'ime oge a a na-atụle.
Ọ gakwara n'ihu were kọwa na ohi ndị a bụ nke kachasị na mgbago ugwu site na ịdị otu narị na iri atọ ma ọ bụ pacenti dị iri ise na iteghete.
Ya bụ ụgbọala bụ nke bu ma ewu ma ọgbatumtum, na mmadụ dị iri atọ na atọ n'ọnụọgụgụ wee bata n'ime steeti ahụ, ma bụrụkwa nke a nwụchiri n'ihu obi gọọmenti dị n'Awka.
N'ajụjụ ọnụ a gbara ndị ahụ nọ n'ụgbọala ahụ, ha kọwara na ha si na Jos, bụ isi obodo Plateau, wee na-aga Ọnịtsha, ịga nọrọ ebe ahụ gbaara onwe ha mbọ ma chọkwa ihe ha ga-eme iji bara onwe ha úrù.
Nwata nwoke ahụ bụ onye a nwụchikọrọ na mpaghara njikọ ụzọ Regina Caeli dị n'Awka, n'okporo ụzọ awara-awara ahụ siri Enugu gaa Ọnịtsha, ma bụrụkwa onye ndị mmadụ chọdịrịrị itigbu etigbu oge e jidere ya tupu ndị uwe ojii wee zọpụta ma buru ya pụọ.
Otu ọ dị, ndị uwe ojii ahụ mere ngwangwa ozigbo tinye ya n'ụgbọala, ma buru ya waa, gaba n'ụlọọrụ ha.
Akụkọ kọkwara na mpempe mgbọ egbe ahụ nwokorobịa ahụ gbara oge ahụ metụrụ mmadụ anọ nọ n'ebe ahụ, n'agbanyeghị na o merụghị ha ahụ nke ukwu maọbụ metụta ha na njọ.
Dịka ọnụ na-ekwuru ndị uweojii na steeti ahụ, bụ Maazị Haruna Mohammed siri kọwaa, a kpọzịrị mmadụ anọ ahụ wee gaa ụlọọgwụ maka inye ha ọgwụgwọ, tinyekwuoro nwata nwoke ahụ, n'ihi na ndị mmadụ kụrụ ya isi aba okpu ụbọchị ahụ.
Ọ sịkwazị na nnyocha ka na-aga n'ihu bànyere okwu ahụ ugbua, nke, mgbe e mechara ya, a kpụpụ nwa amadi ahụ ụlọ ikpe.
Aka ndị uweojii steeti Anambra anwụchiela mmadụ isii maka ikonùkọ, zuo ma reghaa ngwaahịa aluminum ingot gburu ego karịrị nde naịra iri, bụ nke a kwajubere n'otu nukwu ụgbọala e ji ebu ibu.
Ọ bụ onye na-ahụ maka mmekọrịta ọhaneze na ndị uwe ojii na steeti ahụ, bụ Maazị Haruna Mohammed mere ka a mara maka njide ahụ e jidere ndị ahụ oge a na-akpụgharị ha n'ụlọọrụ ndị uweojii dị n'Ọnịtsha.
Dịka o siri kọwaa, ngwaahịa ahụ bụ nke ọ bụ ụlọọrụ Lloyd Industries Limited, dị na Sango Ota n'ime Steeti Ogun nwè ya ma bụrụkwa nke e tinyere n'ụgbọala Mac Truck nwere akara KRD 771XX ka e buga ya ebe a na-edobe ngwaahịa n'ọdụ ụgbọ mmiri Apapa, bụ 'Apapa Wharf'.
Mana onye na-anyà ụgbọala ahụ, bụ Maazị Suleiman Abdulkareem gbàra ìzù ọjọọ, ya na mmadụ ise ndị ọzọ ha wee tinye ngwaahịa ahụ na nnukwu ụgbọala abụọ ọzọ nwere akàrà ABH389XA nah UGH434XR.
Onye ahụ e resikwara ahịa ahụ, bụ Maazị Godswill Ebirim kwuru eziokwu na ọ bụ ya kwụrụ ụgwọ e jiri buru ngwaahịa ahụ gbadata Ọnịtsha, bụ nke ọ tụnyere ego dị narị naịra anọ.
Maazị Mọhammed mekwara ka a mara na a ka na-eme nnyocha banyere nke ahụ, nke, mgbe e mechara ya, a kpụpụ ndị ahụ ụlọ ikpe.
Ohaneze na ndị otu Indeginous People Of Biafra Ipob akọwala ka ha siri kpee udo dịka Mbazulike Amechi kpọrọ otu abụọ a nzụkọ na bee ya.
Otu abụọ a kwetere na ha zutere ma kpee udo kama ọtụ ọzọ kpọrọ onwe ha Ohaneze General Assembly ekwuola na ọ bụghị ohaneze biara nzụkọ a.
Nnia Nwodo bụ onyeisi ohaneze ndị Igbo gwara ndị BBC Igbo na ọ bụghị okwu ohaneze ọbụla ka o na-etinye ọnụ ya mere ọgaghị ekwu ihe ọbụla gbasara okwu mkpezi a.
Onye okaiwu ndị otu Ipob na nke Nnamdị Kanụ bụ Aloy Ejimako kọwara na mgbe ha gara ya bụ nzụkọ, na ọ bụ Damian Okeke-Ogene dụ ndị Ohaneze bia.
Aloy kwuru na isi ya bụ nzụko bụ maka okwu mazị Kanu kwuru ebe ọ nyere iwu ka ndị otu Ipob tụọ Nwodo okwute ebe ọbụla ha hụrụ ya.
Kama ndị Ipob gwara ndị Ohaneze ka ha gwa ndị gọvanọ steetị ọwụwa anyanwụ ka ha gbaa mbọ wepụ mmachi amachiri ndị Ipob dịka ndị otu oyi egwu.
N’otu aka ahụ ka Okeke-Ogene na-ekwu na ha e kpeziela ma sịkwa na ọrụ onyeisi ha bụ Nwodo bụ ihụ na ndị Igbo ketere oke nke ha, na ọrụ ya abụghị ikewapụ ala Igbo na Naijirịa.
Mana mazị Emejulu Okpalukwu Okpaleze bụ onye ọnụ na-eru n’okwu nke otu kpọrọ onwe ha Ohaneze General Assembly kwuru na ọ bụghị Ohaneze biara ya bụ nzụkọ.
Ọ kọwara na ndị biara ya bụ nzụko ma onye zitere ha bụ ndị na-achọ itisa Ohaneze ma jiri kwa Ohaneze azota elele ndọrọndọro ọchịchi nanị ha ga-erite.
Onyisioche Kọmitii Ụlọomeiwu Rep na-ahụ maka nyocha nrụrụaka n’aga n’ụlọọrụ Niger Delta Development Commission NDDC bụ Mazị Olubumi Tunji-Ojo arịtuola n’ọkwa ya.
Mazị Tunji-Ojo rituru n’ọkwa ya ụnyaahụ bụ Mọnde na Abuja, na nyocha anaeme maka ego ruru ijeri iri anọ emefuru n’ụzọ na-ezighiezi n’ụlọọrụ NDDC.
Tupu ya arịtuo n’ọkwa onyisioche kọmitii, Tunji-Ojo kwuru na dịka onye omeiwu Ụlọomeiwu Gọọmenti-Etiti , na ya kwụbara aka ya ọtọ n’ịgara ọhaneze ozi mgbeniile.
Na Tọzdee izuụka garaaga, Interim Management Committee’ nke NDDC hapụrụ nyocha Ụlọomeiwu naeme pụọ maka ebubo ha boro Tunji-Ojo maka nrụrụaka n’ụlọọrụ NDDC.
Isi ọchịchị ụlọọrụ uweojii na steeti Anambra ekwuola na ụlọọrụ ahụ anwụchiela mmadụ dị otu narị na atọ site na mpaghara ebe dị iche iche na steeti ahụ, maka itinye aka n'òtù nzúzo, ohi na arụrụala ndị ọzọ dị iche iche.
Onye na-ahụ maka mmekọrịta ọhaneze na ndị uweojii na steeti ahụ, bụ SP Haruna Mohammed bụ ya mere ka a mara nke a, site n'ozi ọ kụpụụrụ ndị nta akụkọ, n'Awka banyere nke ahụ.
N'ịga n'ihu n'agha ha a na-ebu megide mpụ na arụrụala, malite n'abalị iri na isii nke ọnwa Julaị a wee ruo taa, ndị uweojii nwụchiri mmadụ mkpokọta ọnụọgụgụ ha dị otu narị na atọ.
Maazị Oyewale kọwara na obere nnyocha e megoro n'ekwentị ndị ahụ gosiri na ha bụ ndị sigoro n'usoro ịntaneetị wee gwùó ndị mmadụ ojoro site n'ịtụ mgbere bitcoin adịgboloja, ịhụnanya adịgboloja, ikweta na ha bụ onye ha abụghị, na usoro ndị ọzọ.
Ọ gakwazịrị n'ihu mee ka a mara nnyocha ka na-aga n'ihu banyere ndị ahụ na arụrụala ha, nke mgbe e mechaara ya, a kpụpụ ha ụlọikpe, ebe a ga-eji usoro iwu wee gwọọ ha ji mmanụ.
N'ịgawanye n'ihu n'agha ahụ ọ na-ebu megide ohi, mpụ na arụrụala n'ime steeti Anambra, ndị uweojii steeti ahụ nọrọ na nsonso a wee nwụchie mmadụ atọ maka izu ohi.
Onye na-ahụ maka mmekọrị ọhaneze na ndị uweojii na steeti ahụ, bụ Maazị Haruna Mohammed bụ ya kwụpụtara nke a site n'ozi ọ kụpụụrụ ndị nta akụkọ iji mee ka ụwa mara bànyere nke ahụ.
Kaosiladị, ndị uwe ojii nọrọ na abalị iri na asatọ nke ọnwa a wee nwụchie ndị ohi ahụ oge ha nwetachara mkpesa bànyere ihe ha mere.O mekwazịrị ka a mara na ndị ahụ asàálá asịsà, kwuo na ọ bụ ha zuru ohi ahụ n'eziokwu.
Maazị Mọhammed kwuru na nnyocha miri èmì ka na-aga n'ihu banyere ndị ahụ na ihe ha mere, dịka onyeisi ndị uweojii na steeti ahụ bụ Maazị John Abang siri nye ntụziaka.
O kwukwazịrị na a ga-akpụpụ ndị ahụ ụlọikpe mgwamgwa e mechara nnyocha banyere arụrụala ha, ebe a ga-eji usoro iwu wee kwụọ ha ụgwọ ọrụ.
Ụbọchị niile bụ nke onye ohi, mana otu ụbọchị bụ nke onye nwe ụlọ.O wee bụrụ etu ahụ ka aka abụọ siri ghọọ Oriakụ Nkechi Odinye otu aka, maka ịtọ na ịtụ mgbere mmadụ n'ime steeti Anambra.
Ọ dị ncheta na ndị uweojii steeti Anambra nọrọ n'abalị iri abụọ na abụọ nke ọnwa Ọktoba ahọ gara aga 2019, wee jide ụmụnwaanyị atọ a na-enyo ènyò na ha bụ ndị na-atụ mgbere mmadụ na mpaghara ahịa Nkpọr dị n'okpuru ọchịchị 'Idemili North', maka izu ụmụaka abụọ.
Mana mgbe e mechara nnyocha, a chọpụtara na ọ bụ otu nwaanyị a maara dịka Oriakụ Hauwa Musa siri na steeti Gombe wee tọọrọ ma kpọdàtara ha ụmụaka ahụ na steeti Anambra.
Maazị Mohammed gara n'ihu mee ka a mara na nnyocha ka na-aga n'ihu bànyere nke ahụ, ma mee ka amara na a ga-akpụpụ nwaanyị ahụ ụlọikpe ma e mechaa nnyocha ahụ.
N'okwu ya banyere nke ahụ, onyeisi ndị uweojii na steeti ahụ, bụ CP John Abang dọrọ ndị nne na nna aka na ntị ka ha kpachapụ anya etu ha si ahapụ ụmụ ha, ma gwa ha ka kwụsị ịhapụ ha ka ha so onye dị añaa.
Ọ gwakwazịrị onye ọbụla nwa ya na-efù ka ọ gaa ozigbo n'ogige isi ụlọọrụ ndị uweojii dị na mpaghara 3-3 Ọnịtsha, ka ọ mara na nwa nke ya o so na ndị a napụtara n'aka nwaanyị ahụ.
N'ihi na a sị na ọ na-abụ chi na-efo, ihe ọjọọ ana-abawanye ụba, ndị uweojii steeti Anambra anwụchiela otu nwata nwoke maka ịkwaso obere ụmụaka nwoke iko n'ike.
Dịka ozi a kụpụrụ site n'aka onye na-ahụ maka mmekọrịta ọhaneze na ndị uwe n'ime steeti ahụ, bụ Maazị Haruna Mohammed siri kọwaa, ya bụ nwa amadi, bụ Maazị Obimeze Maduabuchi, bụ onye obodo Nsugbe dị n'okpuru Anambra East, ma biri na mpaghara 'Ejeagwu Estate' dị n'Awka.
Akụkọ kọrọ na ya bụ nwokorobịa gbara ahọ iri abụọ na otu ma bụrụ onye e jidere oge ndị uwe ojii nwetachara ozi banyere etu o siri kwaso ụmụaka ụmụnwoke abụọ gbara ahọ ise na asaa n'otu n'otu iko.
Oge a gbara ya ajụjụ ọnụ, ya bụ nwokorobịa jiri ọnụ ya kweta n'ezie na ya mere ihe ahụ, ma kwaa arịrị na ọ bụ ndị enyi ya dubànyere ya n'ime ihe dị etu ahụ.
Otu ọ dị, a kpọrọ ụmụaka abụọ ahụ gaa ụlọ ọgwụ ebe a nọrọ wee nyochaa ha ahụ, iji mara ka ọnọdụ ahụ ha siri gbata kwụrụ.
Ka ọ dị taa, ndị ọrụ uweojii n'ime steeti Anambra anwụchiela onye pastọ bụ onye ọrụ ụka maka iji mmà gbuo otu nwadibịa aha ya bụ bụ Maazị Oliver Chukwudi Ugwu gbara ahọ iri isii ma biri na mpaghara Umusiome dị na Nkpor n'okpuru ọchịchị ime obodo 'Idemili North'.
Aka abụọ aghọọla Maazị Ubong  Akpan otu aka, ka ndị uweojii nwetechara mkpesa banyere etu o si edina ma na-amazụrị nwa ya nwaanyị n'ezinụlọ be ya, n'enweghị onye ọbụla ma ihe na-aga.
N'ajụjụọnụ agbara ya, ya bụ mkpi na-agbara ọha ewu, bụ Maazị Ubong kwuru na o mere ihe ahụ n'eziokwu, ma kọwaa na ọ bụ ọrụaka ekwensu na ndị mmụọ ọjọọ, n'ihi na ekwensu dị aghụghọ nke ukwu.
Oge a jụrụ ya banyere nwunye ya, o mere ka a mara na nwunye ya ahụ na-akazị nka ma na-ajọkwazị njọ n'anya ya, nke na ọ naghị enwezịkwa mmasị ọbụla n'ebe ọ nọ, ma ya fọdụzie iri ya ọkọmbọ.Ọ rịọkwazịrị ka a gbaghara ya maka ihe ahụ o mere.
Ka ọ dị ugbua, onyeisi ndị uweojii na steeti ahụ, bụ CP Edward Ajogun enyela ntụziaka ka e wega okwu ahụ n'aka ngalaba 'Family Support Unit' nke ụlọọrụ uweojii steeti ahụ, dị n'Ọta, maka imekwu nnyocha banyere arụrụala ya bụ nwoke, nke, mgbe e mechaara ya, a kpụpụ ya ụlọikpe.
CP Ajogun nyèkwazịrị ntụziaka ka a kpọrọ nwata nwaanyị ahụ gaa ụlọọgwụ iji lelee ya ahụ, mara ka ọnọdụ ahụ ya siri gbata kwụrụ, ma nyekwa ya ọgwụgwọ kwesiri ekwesi.
Ụlọọrụ abụọ ahụ a gbara ọkụ n'abalị ụbọchị Tuzdee dị na mpaghara okpuru ọchịchị 'Ezza North' nke steeti ahụ, ma bụrụkwa nke mere ka ọ fọdụrụ awà olenaole ka a malite ọgbakọ ndịisi ụlọọrụ ahụ na ndị ọrụ nchekwa chọrọ inwe ụbọchị Wenezdee banyere mwakpo ndị omekoome na-awakpò ụlọọrụ INEC.
Ndị ọnọmgbeomere mèrè ka a mara na ọkụ ahụ gbarikọrọ ụlọọrụ abụọ ahụ gwoogwoo, ma gbapịa akwụkwọ dị iche iche dị oke mkpa na akụrụngwa e ji arụ ọrụ ebe ahụ.
O mere ka a mara na ndịisi ụlọọrụ ahụ agaala ebe ahụ ya bụ ihe mere iji were anya ha hụ ka ọnọdụ mbibi ahụ siri gbata kwụrụ, ma kwuo na o weghị onye nwụrụ maọbụ nweta mmerụahụ site n'ọkụ ọgbụgb ahụ.
Ọkụ a gbara ụlọọrụ INEC abụọ a n'Ebony mèzịrị ka ọ dị mkpọkụta ọnụọgụgụ ụlọọrụ INEC iri abụọ na atọ 23 ọkụ ọgbụgba mètụtagoro na nsosnso a na mpaghara ebe dị iche iche n'ala Nigeria, nke ọkanọnụọgụgụ n'ime ha bụ ndị a gbara ọkụ site n'aka ndị omekoome.
Ọ dị ncheta na ndị omekoome a amaghị ndị ha bụ nọkwàrà ụbọchị ụka wee wakpò ụlọọrụ INEC dị na steeti Enugu, bụ ebe ha nọrọ wee gbaa ụgbọala INEC isii ọkụ, bibie abụọ ọzọ dịgasị ebe ahụ, tinyere ọtụtụ ajọ ihe ndị ọzọ ha mere  n'ụlọọrụ ahụ.
Nnukwu ihe ọdachi dakwàsàrà ụfọdụ ndị na-azụ ahịa n'ime ahịa Ladipo dị na Mushin nke steeti Lagos, dịka ajọ ọkụ ọgbụgba dị egwù dapụtara n'ebe ahụ na nsonso a, wee gbarikọọ ngwaahịa gburu ego dị nde kwùrú nde naịra.
Dịka akụkọ siri kọọ, ọkụ ọgbụgba ahụ dapụtara n'oge ụtụtụ, ma bụrụkwa nke malitere n'otu ime ọdụ ahịa ebe a na-ere akụkụ ahụ ụgbọala na mpaghara Alapeju n'ime ahịa Ladipo ahụ.
N'ozi ọ kụpụrụ banyere ọkụ ọgbụgba ahụ, onye na-ahụ maka mmekọrịta ọhaneze na ụlọọrụ 'Lagos State Emergency Management Agency' LASEMA, bụ Maazị Nosa Okunbor mèrè ka a mara na a gbanyụrụ ọkụ ahụ ozigbo site n'aka ụlọọrụ ahụ na ndị njikọaka ha, bụ ndị ha na ha na-arụkọ ọrụ ọnụ.
O mere ka a mara na ha nwètàrà ozi n'ụlọọrụ ahụ banyere ọkụ ọgbụgba ahụ, bụzị nke mere ha jiri gbara ọsọ ozigbo wee gaba n'ebe ahụ, maka ịgbanyụ ya bụ ọkụ.
O kwuru na ọbịbịa ha n'ebe ahụ na ọrụ nsọnyụọkụ ha mèrè ka a ghara inwe onye ọbụla nwụrụ n'ahịa ahụ, ma gbochiekwa mbibì ọtụtụ ngwaahịa n'ebe ahụ.
O kwuru na ọdachi ahụ dọtàrà ọtụtụ ndị mmadụ ndị bi nso na gburugburu ahịa ahụ, na ndị ọzọ gbatara ọsọ n'ebe ahụ, bụ ndị bịara iso nye aka n'ịgbanyụ ọkụ ahụ, maọbụ nye aka n'ibupụtà ngwaahịa ụfọdụ maka ịgba ọkụ.
N'okwu nke ya, onyeisi ụlọọrụ LASEMA, bụ Olufemi Oke-Osanyintolu kọwara na ngwangwa ha wụchara n'ebe ahụ, na ha hụrụ na ọkụ ahụ na-enwu vuu n'otu nnukwu ụlọelu dị n'ebe ahụ, bụ ebe ọdụ ahịa ndị mmadụ dịgasị.
O mekwazịrị ka a mara na ụlọọrụ dị iche iche nyeere ha aka iji wee gbanyụọ ọkụ ahụ, ma sị na a ka na-eme nnyòcha iji chọpụta ihe ọ bụ ya kpatara ọkụ ọgbụgba ahụ.
Otu nwata akwụkwọ zùtèrè ọnwụ ike ya na nsonso a, dịka ọkụ ọgbụgba dapụtara n'ọdụ mmanụ ebe ọ nọ-etinye ike ọkụ n'ekwentị ya.
Isi ọchịchị ụlọakwụkwọ nwata ahụ, bụ 'Kaduna State College of Nursing and Midwifery' bụ ya kwupụtara ọnwụ ọnwụ nwata akwụkwọ ahụ, bụ Lydia Dantata onye nke zutere ọnwụ ya site n’ọkụ ọgbụgba nke malitere n’ọdụmmanụ ụgbọala ahụ dị na ncherita ihu ụlọakwụkwọ ya, mpaghara campus nke Kafanchan.
Dịka akụkọ siri kọọ, ọkụ ọgbụgba ahụ metụtàrà ụmụakwụkwọ ruru iri n'ọnụọgụgụ, bụ ndị gara n'ọdụ mmanụ ahụ etinye ike n’ekwenti ha.
Ụmụakwụkwọ ahụ ka e kwuru na ha gara ebe ahụ itinye ike n’ekwentị ha n’ihi abụbọ ọrụ nke ịdọ aka na ntị Nigeria Labour Congress’ gbara abalị ise nke mere na ọkụ adịghị na steeti ahụ niile.
E kwuru na ọkụ malitere gbawa oge akụrụngwa e ji akwụnye ihe n’ọkụ extension box nke ụmụakwụkwọ ahụ bọkesiri ọkụ dịka ụgbọala tanka na-agbapụta mmanụ ụgbọala o wee dọọ ọkụ ahụ, ọkụ ọgbụgba wee malite.
N'okwu ya banyere nke ahụ, onyenlekọta overseer ụlọakwụkwọ ahụ, bụ Maazị Ephraim Dyages kwuru site na Kafanchan na Dantata nwụrụ n’elekere atọ nke ụtụtụ Monde, ma bụrụkwa onye nwụrụ n’ụlọ ahụike nkụzi mahadum 'Jos University Teaching Hospital' JUTH ebe ya na otu nwaakwụkwọ ọzọ na-anara ọgwụgwọ.
Dyages kọwara na ụmụakwụkwọ ise ka na-anara ọgwụgwọ n’ụlọọgwụ 'General Hospital, Kafanchan' ahụ ma mee ka a mara na nne na nna ụmụakwụkwọ atọ ndị ọzọ n'ime ha kwuru ka ha kpọpụ ụmụ ha ebe ọzọ.
Ótù nwata akwụkwọ zùtèrè ọnwụ ike ya na nsonso a, dịka ọkụ ọgbụgba dapụtara n'ọdụ mmanụ ụgbọala ebe ọ nọ were etinye ike ọkụ n'ekwentị ya.
Isi ọchịchị ụlọakwụkwọ nwata ahụ, bụ 'Kaduna State College of Nursing and Midwifery' bụ ya kwupụtara ọnwụ nwata akwụkwọ ahụ, bụ Lydia Dantata, onye nke zutere ọnwụ ya site n’ọkụ ọgbụgba ahụ nke mere na ncherita ihu ụlọakwụkwọ ya, mpaghara campus nke Kafanchan.
E kwuru na ọkụ ahụ malitere gbawa oge akụrụngwa e ji akwụnye ihe n’ọkụ extension box nke ụmụakwụkwọ ahụ bọkesiri ọkụ dịka ụgbọala tanka na-agbapụta mmanụ ụgbọala n'ebe ahụ o wee dọọ ọkụ ahụ, ọkụ ọgbụgba wee malite.
N'okwu ya banyere nke ahụ, onyenlekọta Overseer ụlọakwụkwọ ahụ, bụ Maazị Ephraim Dyages kwuru site na Kafanchan na Dantata nwụrụ n’elekere atọ nke ụtụtụ Monde, ma bụrụkwa onye nwụrụ n’ụlọ ahụike nkụzi mahadum 'Jos University Teaching Hospital' JUTH ebe ya na otu nwaakwụkwọ ọzọ nọbụ were anara ọgwụgwọ.
Dyages gara n'ihu kwuo na ụmụakwụkwọ ise ka na-anara ọgwụgwọ n’ụlọọgwụ 'General Hospital, Kafanchan' ahụ ma mee ka a mara na nne na nna ụmụakwụkwọ atọ ndị ọzọ n'ime ha kwuru ka ha kpọpụ ụmụ ha ebe ahụ ma kpọga ha ebe ọzọ.
Ana m ekele ụnụ bụ ndị na-ede ma na-ebipụta asụsụ Igbo taa, na-asị ka Chukwu gọzie ụnụ maka mbọ ụnụ na-agba n'ịkwalite asụsụ Igbo.Jisienụ ike.
Ndị òtù na-ahụ maka azụ na anụ ndị ọzọ a na-azụ na mmiri, a maara dịka 'Fishery and Aquaculture Business Development Agency FABDA, ngalaba steeti Anambra etoola aka na-achị steeti ahụ bụ Gọvanọ Willie Obianọ, maka ọrụ ya ịkwàlite mmepụta azụ na steeti ahụ.
Ndịisi nlekọta òtù FABDA kwupụtara nke a oge ha gara njem nleta n'ebe ahụ Gọvanọ Obianọ na-arụ ogige ebe a na-azụpụta azụ na mpaghara ọgbọ nta nkwado sineetị atọ dị na steeti ahụ, iji mara etu ọnọdụ ọrụ siri gbata kwụrụ n'ebe ahụ.
O kwuru na ọ bụ ọrụ dịịrị ha dịka ndị nlekọta òtù ahụ, ịhụ na a rụchapụrụ ọrụ ahụ n'oge kwesiri ekwesi, ma rụkwa ya n'ogoogo gọọmentị steeti ahụ kpebiri iji rụọ ya.
Ọ bụ ụkwa ruo oge ya, ọ daa.Ịlụ nwaanyị bụ okokporo rie ọ lakpuo n'ihi na ọ bụ òkè ọhà, onye kere nke ya, ọ lakpuo be ya, ga ribe.
N'ihi na a sị na ihe mmadụ ruru ogo ya wee rie, ọ bụghị akpịrị, ịlụ nwaanyị bụ omenala zuru ụwa ọnụ.Ya bụ, ndị mba ọbụla n'ụwa gbaa gburugburu na-eme emume ịlụ nwaanyị n'ihi na ọ bụrụ na
Na mgbe gboo ahụ, nwoke na-achọ ịlụ nwaanyị nwegasịrị ụfọdụ ihe ọ ga-eme tupuu ọ kpọrọ ya bụ ogoli nwaanyị labaa.Mana ugbua, ihe ndị ahụ adagharịala n'ihi na ụmụokorobịa ọgbara ọhụrụ a na-atazị ya bụ mkpụrụ osisi na-achaghị acha ma na-erizịkwa ofe ahụ na-eghèghị èghè.
Nwaokorobịa ọbụla chọrọ ịlụ nwaanyị n'oge ahụ ga-ebugodi ụzọ tozuo òkè n'ihe e ji mmadụ eme ma bụrụkwa onye anọghị nkịtị, ka agụụ wee ghara igbu nwaanyị ọhụụ ahụ maka na ọ bịara ije di.A sịkwa na onye rie ede n'egheghị eghe, ọ gbaa ya na-ebeghị ebe.
Nke ahụ pụtara na ha bịara ịkụ aka n'ụzọ ọgọ iji mara ma a ga-emeghekwara ha na ụzọ à gakwàrà.
N'aka nke ha, ndị be nke nwaanyị nabatachaa ha na ije ha bịara, ha ga-emekwa otu ụdị nnyocha ahụ ndị be nke nwoke mere ma jụkwa ase niile ahụ ha jụrụ banyere ha n'ihi na a sị na ozu nwaada adaghị n'isi nna ọ daa n'isi ọkpara.
Ugbua bụzị oge ọ ga-abụ a chọọ ịlụ nwaanyị, nwaokorobịa chọrọ ịlụ nwaanyị ga-achọgodi ka o buru ụzọ detụ ya ire, rie ihe nne ya riwọrọ ya maọbụ bịnyegodi nke nwaanyị ogbe afọ tupuu a mara na a ga-alụ ma ọ bụ na a gaghị alụ.
Ọ bụzịkwa ebe onye siri kote nwaanyị ugbua, o koro ya lakpute sị na ọ na-alụ ya alụ ebe ụfọdụ na-anọ ebe ha hụrụ nwata nwaanyị anya mbụ gbado ya ma kwe ya nkwà ịlụ ya ozigbo ozịgbo nke nwaanyị ekwetekwa zigbo ozịgbo ahụ n'egbughị oge, maọbụ n'ajughịkwa èsè.
Ya bụ, ka anyị hie asaa naabọ n'anya, maka na onye banye, ọ banyesịgo.Ọ na-abụ agadi nwaanyị kachie ntị wụọ aja, e bute ozu ya n'ofè nke ọzọ.
Njikọaka gọọmenti steeti Anambra na òtù 'Rule of Law And Anti-Corruption, RoLAC' amịtakwala ezi mkpụrụ ọzọ, dịka òtù abụọ ahụ bipụtara ma wepụta akwụkwọ ndekọta nkọwa maka asụsụ mmegharịahụ.
Mwepụta akwụkwọ ahụ a kpọrọ na bekee Directory Of Sign Language Interpreters bụ nke weere ọnọdụ n'Awka ma bụrụkwa nke RoLAC mere site na njikọaka ụlọọrụ gọọmenti steeti Anambra na-ahụ maka ọdịmma ọhaneze na ihe metụtara ụmụaka na ụmụnwaanyị.
Ya bụ akwụkwọ ndekọta bụ nke depụtasịrị aha mmadụ niile e nyere ọzụzụ n'asụsụ mmegharịahụ sign language na steeti Anambra nà ihe ndị ọzọ dị mkpa banyere ya bụ asụsụ na ndị na-akọwa ya.
N'okwu ya na mmemme ahụ, onyeisi RoLAC na steeti Anambra, Oriakụ Josephine Onah kèlere gọọmenti steeti Anambra maka nkwàdo dị iche iche ọ na-enye ndị ikedịnobi, bụ ndị nwere nkwarụ n'otu akụkụ ahụ ha maọbụ nke ọzọ.
Mgbe ọbụla e nwere nnukwu mmemme a na-eme n’obodo, dika iri ji ọhụrụ, ịgba ofala w.d.g ezinaụlọ dị iche iche na-egbu ọkụkọ.Mgbe ọbụla e gburu ọkụkọ, onye ọbụla nwere oke nke ya, bido na nna nke bụ isi ezinaụlọ ruo n’obere.
O mere ka a mara na ọchịchị Gọvanọ Obiano enyele ndị ikedinobi ohere na ezi ọnọdụ kwesiri ekwesi ma mee ka ha soro n'ihe a na-eme na gọọmenti ya, ma kwezie nkwa ịga n'ihu n'ịkwadò ezi njikọaka ahụ dị n'etiti gọọmentị ya na òtù RoLAC.
Na ntụnye nke ya, onye ndụmọdụ pụrụ iche nye Gọvanọ Obianọ n'ihe gbasaara ndị ikedịnobi, bụ Ọkaiwu Chuks Ezewuzie kèlere Chineke maka ime ka atụmatụ na ihe niile gbasaara iwepụta akwụkwọ ahụ gaa siriri-werere.
Dịka ọ na-ekele ndị òtù ya, ndị RoLAC, na ụlọọrụ gọọmenti steeti Anambra na-ahụ maka ọdịmma ọhaneze na ihe metụtara ụmụaka ba ụmụnwaanyị, maka
nkwụdosiike ha, Ezewuzie kelekwara aka na-achị steeti Anambra bụ Gọvanọ Willie Obianọ na nwunye ya bụ Oriakụ Ebelechukwu Obianọ maka nkwàdo ha nyégárá ndị ọlụsị n'ime steeti ahụ, bụzị nke na-egosipụta na Gọvanọ Obiano bụ Gọvanọ kacha bụrụ enyì ndị ọlụsị kemgbe okike steeti ahụ.
Ihe mmụNri bụ oriko n’ala igbo.Otu ndị Igbo si eke anụ akụkọ n’ezinaụlọ ha na-egosi na onye ọbụla nwere ọrụ dịịrị ya
O kwezịrị nkwa na ha ga-aga n'ihu ijikọ aka ọnụ, ha na ụlọọrụ dị iche iche kwesiri ekwesi, iji kwàlite ezi ọnọdụ maka ndị ọlụsị na steeti ahụ.
Igbo sị na ọ bụ ihe onye natara chi ya ka o ji eme ngàlá, maka na ọnatarachi onye bụ ùgwù onye.
N'ịgbaso nke a, ọba akwụkwọ steeti Anambra nọrọ ụbọchị Wenezdee wee merube emume ncheta ụbọchị Ọnatarachi Afrịka na Mba Ụwa, nke ahọ 2021.
Onye ọrụ ọba akwụkwọ ọzọ, bụ Maazị Peter Ibe nọkwàrà na mmemme ahụ wee kọwaara ụmụ na-eto eto mpụtara ihe dị iche iche na-egosi n'ala Igbo, dịka ọmụ nkwụ, na ihe ndị ọzọ.
A nọrọ na mmemme ahụ gbaa egwu ọdịnala dị iche iche, maa mbèm, mee ejije na ihe ngosi dị iche iche site n'aka ụmụakwụkwọ na ndị ọrụ ọba akwụkwọ Anambra.
A nọkwara ebe ahụ wee rie ezigbo nri ọdịnala ndị Igbo dị iche iche, ọkachasị ji a hụrụ ahụ, bụ nke e ji ụtazị mara abụba na mmanụ akwụ na-akwọ mụrị mụrị wee hazie, tinyere mmanya ngwọ e jiri wee gbanyere ya ụgbọ nwamkpi.
Nwunye aka na-achị steeti Anambra, bụ Oriakụ Ebelechukwu Obianọ agaala njem nleta n'ụfọdụ ụlọ ahụike nta dịgasị n'okpuru ọchịchị 'Anambra East', na steeti ahụ, iji mara ka ọnọdụ siri gbata kwụrụ n'ebe ahụ.
Ụfọdụ n'ime ụlọ ahụike ntà ebe nwunye Gọvanọ ahụ gara ya bụ njem nleta gụnyere ndị nke dịgasị n'Ivite Aguleri, ndị nke dị n'Enugwu-Aguleri, ndị nke dị n'Umueri, ndị nke dị n'Otuọcha, ndị nke dị n'Ụmụndeze, Eziagụlụ na Agụleri.
Ọ gbarụrụ ihu banyere ụfọdụ ihe ọ hụtagasịrị n'ụfọdụ ụlọ ahụike ahụ, dịka o siri metụta ọnọdụ ụlọọgwụ ndị ahụ ọ gara leta, ya na ihe ndị na-arụ ọrụ ebe ahụ, ụmụnwaanyị na-amụ nwa, ụmụntakịrị na ndị ọzọ na-anata ọgwụgwọ n'ebe ahụ na-agabiga.
O mere ka a mara na ọ ga-abịaghachi njem nleta ahụ ọzọ ma gakwa etu n'ebe ndị ọzọ e nwere ụlọ ahụike nta na gburugburu steeti ahụ, ọbụladị dịka o kwere nkwa na steeti ahụ ga-aga n'ihu inwe ezi ọnọdụ nchekwa bụ ịgba.
Igbo sị na ọ na-abụ e kelee onye gburu ehi, ọ hụ ewu o gbuo ma sịkwa na ọ na-abụ a kwanyere dike ùgwù maka ihe dị ike o mere, o mee karịa.
N'ịgbaso nke a, ndị obodo Ụmụchu dị n'okpuru ọchịchị ime obodo Agụata na steeti Anambra enyela asambodo nkwanyeugwu nyegara ụfọdụ ụmụafọ obodo ahụ, ndị gbara mbọ ma nyekwa nkwàdo n'ụzọ dị iche iche n'ime oge a ọrịa nje korona mere ndị mmadụ mkpamkpa dị egwu n'ụzọ dị iche iche.
Oge ọ na-ekwu okwu na mmemme ahụ, eze ọdịnala Ụmụchu, bụ Igwe Godson Ezechukwu sị na ebumnobi nkwanyeugwu ahụ bụ iji kelee ha maka ezi ntụnye dara ụda ha mere n'agha ahụ a na-ebu megide ọrịa korona, na n'ịkwàlite ezi ọnọdụ nchekwa na mmepe obodo ahụ n'ụzọ dị iche iche.
O kelere ndị ahụ maka ezi ntụnye ha, ma gwakwazie ha ka ha jisie ike n'ọrụ, ọbụladị dịka ọ kpọkuru ndị ọzọ bụkwa ndị akajiakụ ka ha sonyebekwa n'ezi ọrụ dị etu ahụ, n'ihi na ihe dị mma dị mma nñòmi.
Ha kọwara onyinye nkwanyeugwu ahụ dịka nnukwu ihe agbamume nyegara ha, ma kwezie nkwà ịga n'ihu na-akwàdo ma na-akwàlite ọdịmma obodo ahụ.
Ụlọọrụ 'Federal Road Safety Corps FRSC' na steeti Anambra nọrọ na nsonso a wee mee ihe ọtụtụ mmadụ atụghị anya a ka nwere ike imenwu ugbua n'ala Nigeria, site n'inyeghachi ndị ezinụlọ onye nwụrụ n'ihe mberede okporoụzọ ego ya dapụrụ ebe ahụ ọ nwụrụ.
O kwuru na ọ bụ nwaanyị ahụ tụfuru ndụ ya n'ihe mberede okporoụzọ ahụ, bụ Oriakụ Oparaocha nwe ya bụ ego, bụkwazị nke mere ha jiri were ekwentị ya wee kpọọ ndị be ya.
Dịka ọ na-akọwa na ihe mberede okporoụzọ ahụ metụtara mmadụ asaa nwoke atọ na nwaanyị anọ, Ayanwale gara n'ihu mee ka a mara na ọ bụ naanị nwaanyị ahụ na onye na-anya ụgbọala bọọsụ ahụ nwụrụ ka ya bụ ihe mberede mechara.
O mekwazịrị ka a mara na ọ bụ nwa nwaanyị ahụ nwụrụ anwụ, bụ Maazị Chibueze Oparaocha ka ha nyefere ego ahụ n'aka, oge o dechaara ma binye aka n'akwụkwọ n'ụlọọrụ ahụ.
Na nzaghachi oge ọ natachara ego ahụ, Maazị Chibueze Oparaocha kelere ụlọọrụ FRSC maka ọmarịcha ihe ahụ ha mere, ma kpee ka Chineke gaa n'ihu iji aka Ya kwụghachi ha ụgwọ mmaji kwuru maji, maka ezi ọrụ ha.
Òtù ọrụ obi ebere ahụ a maara dịka 'Caring Family Enhancement Initiative CAFE nọrọ na nsonso a wee nweta nnukwu akụrụngwa pụrụ iche a na-ebugharị ebugharị, bụ nke e ji elekọta ma na-agwọ ndị nwere eze mgbu na ọrịa eze ndị ọzọ.
Dịka ọ na-akọwa onyinye ahụ dịka nkwàdo ha nye CAFE, iji sị ya jisie ike n'ọrụ Maazị Ezeajụghị gosipụtara olileanya o nwere na nke ahụ ga-enye aka n'ụzọ pụrụ iche n'ime ka ọrụ ndị òtù ahụ na-agawanye n'ihu ma kawanye mfe.
Na nzaghachi ya n'aha onye chọpụtara ma bụrụkwa onyeisi CAFE, bụ nwunye aka na-achị steeti Anambra, bụ Dọịka Ebelechukwu Obianọ, Kọmishọna Ọkapala kèlère ndị ahụ maka ọmarịcha onyinye ahụ.
Ọ kọwara ya bụ onyinye dịka nke bịara n'oge ọ kachara dị mkpa, ma kpọpụtasịakwa ụfọdụ ụzọ dị iche iche nke ahụ ga-esi kwalite ọrụ CAFE na atụmatụ ya ma kwezie nkwà na ha ga-etinye ya n'ọrụ nke ọma dịka o siri kwesi.
Ka ọ dị taa, Nigeria enwetela nturuugo dịka obodo ọrịa ụkwaranta bụ 'Tuberculosis' TB kacha akpa ike ma na-egbu ndị mmadụ gwòògwòò na mba Afrika niile, nà ebe nke isii ya bụ ajọ ọrịa kachakwa egbu mmadụ na mba ụwa niile gbaa gburugburu.
Nke a bụ nke a gbara n'anwụ site na nchọcha ụlọ ahụike mba ụwa, bụ 'World Health Organisatio WHO' mere na nsonso a, bụkwa nke mpụtara ya gosiri ọnọdụ ala Nigeria n'ọnụọgụgụ mba iri atọ ebe ọrịa ụkwaranta kacha akpa ike na mba ụwa.
Dịka mpụtara nchọcha ahụ siri kọwaa, opekatampe, ọrịa ụkwaranta na-egbu mmadụ iri na asatọ 18 kwà áwà ọbụla na Nigeria, ebe mmadụ iri anọ na asaa 47 nà-ebute ọrịa ụkwaranta kwà áwà ọbụla na Nigeria, nke mmadụ asaa 7 n'ime ha bụ ụmụaka.
Dịka ha na-akọwa banyere ya bụ ọrịa nà ụdị ya, ndị ọkachamara ahụ mèkwazịrị ka a mara na ọrịa ụkwaranta dịkwà iche n'ọrịa korona, n'agbanyeghị na ha nwere ụfọdụ njirimara yiri onwe ha, dịka ụkwara, ọkachasị ụkwara kpọnkụ.
Ọ kpọtụrụ akpọtụ ma zụọ azụọ na nsonso a, dịka ndị obodo Igboukwu dị n'okpuru ọchịchị ime obodo Agụata, na steeti Anambra, chịkọbara ọgbakọ ekpere pụrụ ichè, chee obodo ahụ n'ihu Chineke ma kpọkuo Ya ka O mepeere ha ụzọ.
N'okwuchukwu ya n'ebe ahụ, onyeozi Chineke siri Steeti Rivers wee bịa, bụ Ụkọchukwu Elkanah Hason kọwara ya bụ ọgbakọ ekpere  dịka nke nwere ikike itiji agbụ niile nke ekwensu, weta ntọpụ n'agbụ ma wetekwa ngọzị na mmepe ụzọ n'obodo ahụ n'ọtụtụ ụzọ dị iche iche.
Ụfọdụ ndị ọzọ soro nye aka n'ịhazi ọgbakọ ekpere ahụ ma sonyekwa na ya bụ ekpere, nke gụnyere Maazị Okey Eze, na Maazị Paul Egwuonwu kwupụtara na ha nwere okwukwe na ezi olileanya na ihe ukwu ga-amalite mebe n'obodo ahụ n'oge adịghị anya n'ihi ya bụ ọgbakọ ekpere.
A nọkwazịrị na mmemme ahụ kpee ọtụtụ ekpere dị iche iche maka ntọpụ n'agbụ, ibibi abụmọnụ, mmepe ụzọ, udo, ọganihu nakwa ezi ihe ndị ọzọ, dịka o siri bụrụ mkpa obodo ahụ na mmasị Chineke.
N'ịgbaso nke a, òtù ọrụ obiebere a mara dịka 'Jessybela Foundation' nọrọ na nsonso a wee kersàára ụmụnwaanyị ajadụ ruru narị abụọ n'ọnụọgụgụ ihe nkwàdo n'Ụmụeri, dị n'okpuru ọchịchị ime obodo 'Anambra East', na steeti Anambra.
O mere ka a mara na ọ bụ site na njikọaka nà ntụnye dị etu ahụ ka a pụrụ isi mee ka obodo na ọnọdm obibindụ kawanye mma, n'ihi na ihe niile ekwesighị ka a hapụrụ ya naanị gọọmentị, maka na otu onye anaghị achụ ngwere mgbahige aja.
Nwaada Nweke, onye bụkwa nnukwu onye enyemaka pụrụ iche nye Gọvanọ Willie Obianọ n'ihe gbasaara gburugburu gàkwàrà n'ihu mee ka a mara na atụmatụ òtù ahụ na-elekwasịkarị anya n'ebe o metụtara ndị ụwa na-atụ n'ọnụ, ndị nwere mkpa pụrụ iche, na mmepe obodo n'izugbe.
Ọ kpọkukwazịrị ndị ọzọ ọnọdụ dịtụụrụ mma ka ha na-echeta, na-akwàdo, ma na-etinye ọchị n'ihu ndị ụwa na-atụ n'ọnụ, maka na gọọmentị apụghịkwanụ imecha ihe niile n'otu oge.
Ikesàrà ụmụnwaanyị ahụ ihe nkwàdo ahụ na ịgba egwu site naka ụmụnwaanyị ahụ so n'ihe pụrakarịchara ìhè na mmemme ahụ.
Ọ kpọtụrụ akpọtụ ma zụọ azụọ ụbọchị Tuzdee, dịka ngalaba ọmụmụ ihe ma ọhịa, a maara dịka ngalaba 'Forestry and Wildlife' nke mahadum Nnamdị Azikiwe University dị n'Awka, n'ime steeti Anambra, merùbèrè emume ịnabata ụmụakwụkwọ batara ọhụrụ na ngalaba ahụ.
Oke mmemme ahụ bụ nke a chịkọbara site n'aka òtù jikọtara ụmụakwụkwọ ngalaba ahụ, bụ 'Forestry and Wildlife Students Association FOWSA', ma bụrụkwa nke a nọrọ na ya wee nyekwa onyinye nkwanyeùgwù dị iche iche nyegara ụfọdụ ụmụakwụkwọ na ndị nkụzi na ngalaba ahụ.
N'okwu mmalite ya n'ebe ahụ, onyeisi ngalaba ọmụmụ ihe ahụ, bụ Dọkịta Anselm E.Egwuatum jiri obi ụtọ wee nabata ụmụakwụkwọ ahụ batara ọhụrụ na ngalaba ahụ, ma chètara ha na ọ bụ mmasị Chineke na ha ga-abụ ụmụakwụkwọ nọ na ngalaba ahụ n'oge dịka oge a.
N'okwu nke ya, otu onye n'ime ndị nkụzi nọ na ngalaba ahụ, bụ Ọkammụta E.A.Ibe tòrò ụmụakwụkwọ ahụ maka ọgụgụisi ha, ma kpọkuo ha ka ha bụrụ ndị na-aña ntị nke ọma, na-erube isi na ndụmọdụ, ma na-agbasòkwa ntụziaka, ka ha wee ghara ịkwa ngarammara ma e mechaa.
Ọ gwakwara ha ka ha zèéré ihe ọbụla bụ akparamagwa ọjọọ, dịka ígwù ojoro, ịtụ asị na ihe ndị ọzọ dị etu ahụ, bụ nke nwere ike imebi aha ha maọbụ kpụtọọ ùgwù ha, ọbụladị dịka ọ dụrụ ha ọdụ ka ha na-ekpesikwa ekpere ike, ma na-achụsòkwa ezi mpụtàrà.
N'akụkụ nke ya, onye ndụmọdụ ụmụakwụkwọ ahụ ma bụrụkwa onye nkụzi na ngalaba ahụ, bụ Maazị Chukwu Onyekachi, kọrọ akụkọ ọgbụgba ama banyere etu ịgụ akwụkwọ na ngalaba ọmụmụ ihe ahụ sigoro wee nyere ya aka iru ogoogo ọ nọ na ya ugbua.
Ọ zụrụ ka ahịa n'Ụmụoji dị n'okpuru ọchịchị 'Idemili North' nke steeti Anambra, dịka ndị obodo ahụ gbaara eze ọdịnala ha nwụrụ anwụ, bụ Dọkịta Cyril Nwabunwanne Enweze Ọfala ikpeazụ.
Mmemme ịgba Ọfala ikpeazụ ahụ bụ nke weere ọnọdụ n'obi eze ọdịnala ahụ, ma bụrụkwa nke dọtara ọtụtụ ndị mmadụ, bụ sitere ebe dị iche iche wee bịa iso kwanyere eze ọdịnala ahụ ugwu ikpeazụ.
Ụfọdụ ụmụnwaanyị nọrọ na nsonso a wee mee ngagharịiwe n'Awka bụ isi obodo steeti Anambra, bànyere ajọ ọnọdụ nchekwa ahụ na-arị ibe ya elu na mpaghara ebe dị iche iche n'ala Nigeria ugbua.
Igwe Enweze, onye chịrị Ụmụoji ahp iri na anọ, nwụrụ ka ọ gbachara ahọ iri asaa, ma bụrụkwa onye rụrụ ọrụ dịka onyeisioche ụlọọrụ 'Anambra State Investment, Promotion, and Protection Agency ANSIPPA'.
Dịka ọ na-akọwa ya bụ nwoke ka onye kwesiri nñomi, ya bụ gọvanọ kpèkwàzịrị ka mkpụrụobi ya zuo ike na ndokwa.
Ụfọdụ ndị ọzọ kwuru okwu n'ebe ahụ gbara ezi ama banyere ndụ Igwe Enweze, kasìé ndị Ụmụoji na ndị ezinụlọ ya obi, dụọ ha ọdụ ka ha gbasò ezi nzọụkwụ ya, ma kpekwa ka ka Chineke nye mkpụrụobi ya ezumike udo.
A nọrọ na mmemme ahụ tie mmanwụ, gbaa egwu ọdịnala dị iche iche, tinyere ọtụtụ ihe ngosi ndị ọzọ e mere, nke mezịrị ka mmemme ahụ zaa aha a kpọrọ ya.
Na ntụnye nke ya, otu onye n'ime ụmụnwaanyị ahụ mere ngagharịiwe ahụ, bụ Oriakụ Mabel Daniel kwuru na ha sikwà na ngagharịiwe ahụ wee na-akpọ òkù ka e mee nhọpụta ọchịchị ahụ a na-akwado na steeti Anambra n'ụzọ udo na n'ụzọ ghe anya oghe.
Ndị ahụ na-eme ngagharịiwe ahụ bugàsịkwa akwụkwọ dị iche iche e dere ihe na ya wee mee ya bụ ngagharịiwe, ma bụrụkwa ndị ndị uweojii sònyèèrè oge ha na-eme ngagharịiwe ahụ, iji hụ na e mere ya n'ụzọ iwu kwàdòrò, n'enweghịkwa nsogbu ọbụla dapụtàrà.
Aka ndị uweojii na steeti Ogun nọrọ na nsonso a wee kpàrá mmadụ atọ na-anya Keke Napep maka izu ohi àkpà simenti ruru narị atọ 300 n'ọnụọgụgụ na steeti ahụ.
Ọnụ na-ekwuru ndị uweojii na steeti Ogun, bụ Maazị Abimbola Oyeyemi bụ ya mere ka ụwa mara maka nke a site n'ozi ọ kụpụụrụ ndị ntaakụkọ banyere mnwụchikọ ahụ a nwụchikọrọ ndị ahụ, ya na arụrụala ha rụrụ.
Ọ kpọpụtàsịrị aha mmadụ atọ ahụ dịka Maazị Lawal Bidemi AbdulRaheem, Olalekan Azeez na Opeloyeru Kayode ma kọwaa na a nwụchikọrọ ha maka ịkpà nkịtà ọjọọ na izuru àkpà simeentị ruru narị atọ n'ọnụọgụgụ site n'ebe ndebe ngwaahịa ụlọọrụ 'Sandtrust Quarry Company'.
Dịka o siri kọwaa, e jidere ndị ahụ oge ndị uweojii nọ na mpaghara isi ụlọọrụ Awa-Ijebu nwètèchàrà mkpesa site n'aka otu onye na-arụ ọrụ n'ụlọọrụ ahụ banyere ihe ahụ ndị ahụ mere.
Ọ kọwara na onye ahụ nyere ha mkpesa ahụ gwàrà ha na ya hụrụ ụfọdụ ndị mmadụ ka ha na-adọnye simenti na Keke Napep ha n'ime otu ọhịa dị nso n'akụkụ ụlọọrụ ahụ ma gwakwa ha na simenti ahụ nwèkwara ike ịbụ simenti e zuru ezu site n'ụlọọrụ ahụ.
Ngwangwa ndị ohi ahụ hụrụ ha bụ ndị uweojii, dịka Oyeyemi siri kọwaa, ha ripuru mbọmbọ ọsọ ndị uweojii ahụ wee chụ ya ka nkịta na-achụ nchì n'ọdọakpụ, chụgide ha ma nwụchikọọ ha.
O mere ka a mara na oge a gbara ha ajụjụọnụ, na ndị ahụ kwuru n'eziokwu na ọ bụ ozuzu ka ha zuru akpa simenti ahụ n'ụlọọrụ ahụ, ma kwuo na ha ji Keke wee na-ebujesi ha n'ime ọhịa ahụ, ebe ha ga-esizị wee na-ebusàrá ya ndị ha na-eresi ya.
Ndị ahụ kwukwàrà na ha eresila ndị ahịa ha ụfọdụ n'ime àkpà simentị ahụ ha zuru tupu oge ahụ e jidere ha.
Maazị Oyeyemi kọwara na e mechaara tọhapụgodi ndị ohi ahụ ka ha laruo ụlọ wee chighata n'ihi abụbọ ọrụ ahụ ndị ọrụ ikpe gbara na nsonso a, nke mere na e nweghị ike ịkpụpụ ha ụlọikpe n'oge ahụ.
Ọ bụzị nke a, dịka Oyeyemi siri kọwaa, mezịrị e jiri chọrọ ndị ahụ wee gaa ebe ha na-ezo ma nwụchikọkwazie ha nke ugboro abụọ, n'abalị iri abụọ na isii nke ọnwa Juunu a.Ha nọkwazị n'ogige ndị uweojii ugbua agba anya kpụrụkpụrụ ka oke a pịara isi n'ala.
N'okwu ya n'ebe ahụ, 'Major General' Yahaya kpọkuru ndị ọrụ ya ka ha dị uchu n'ọrụ ma na-arụkwa ya n'ụzọ iwu kwàdòrò.
O kwere nkwà na ọ ga-eme ihe ọbụla o were ike iji kwàlite ọnọdụ obibindụ ha ma nyekwa ha ezi nkwàdo kwesiri ekwesi, iji wee rụọ ọrụ ha nke ọma dịka a tụrụ anya.
N'ịgbaso nke a, mmanwụ nọrọ na nsonso a wee ndị okpukperechi ụka alakụba bụ ndị Muslim ebe ha nọ n'ụlọụka n'Osogbo bụ isi obodo steeti Osun ụbọchị ụka gara aga, gbuo mmadụ ma bibisiekwa ọtụtụ ihe n'ebe ahụ.
Mwakpò ahụ bụ nke weere ọnọdụ n'ụlọụka alakụba 'Kamorudeen Central Mosque' dị na Oluode Aranyin, n'Osogbo, ma bụrụkwa nke malitere oge o jiri ọkara gata elekere abụọ nke ehihie ụbọchị ụka ahụ oge ndị alakụba ahụ nọ n'ụlọụka ahụ wee na-ekpe ekpere maka ọnọdụ ala Nigeria.
Dịka akụkọ siri kọọ, otu onye nwụrụ, ebe mmadụ ruru iri na abụọ n'ọnụọgụgụ, nke gụnyere ụfọdụ ụmụaka erubeghị ahọ iri na asaa, nwetere mmerụahụ site na mgbọ égbè a gbara n'ebe ahụ oge ya bụ nsogbu dapụtara ma bụrụkwazie ndị nọ n'ụlọọgwụ sị iche iche ugbua anara ọgwụgwọ.
O kwuru na ọ bụ oge ya bụ ọgbakọ ekpere na-aga n'ihu ka ndị mmanwụ ahụ gafechaara ebe ahụ, wee laghachi azụ n'ebe ahụ ọzọ, wee wakpo ha, bido tụba ha okwute, wee ruo mgbe a malitezịrị ịgba égbè
Ọ sị na ha nọọrọ onwe ha na-emere onwe ha ekpere, ndị mmanwụ ahụ wee bịa wakpo ha, site n'ibu ụzọ tụba ha okwute, wee bidokwa gbaba ha égbè, bụzị nke e sitere na ya wee gbagbuo otu onye n'ebe ahụ, ma nyekwa ọtụtụ ndị mmadụ mmerụahụ.
Ajọ ọkụ ọgbụgba dabidooro ma gbarikọọ ọdụ ahịa dị n'otu nnukwu ụlọọgwụ pụrụ iche na-ewu èwù na Yalo, bụ isi obodo steeti Adamawa.
Ya bụ ụlọọgwụ a maara dịka 'Adamawa State Specialist Hospital' dị na mpaghara Jemita na Yola ka e kwuru na ọ bụ ụlọọgwụ kacha buo ibù gọọmenti steeti ahụ nwe.
Dịka nkọwa e nwetere site n'ọnụ ndị ọnọmgbeomere ahụ siri kwuo, a chọpụtàbeghị ihe ọ bụ ya kpatara ọkụ ọgbụgba ahụ kpọnkwem ruo ugbua, ma a ka na-eme nnyocha banyere nke ahụ.A chọpụtabeghịkwa ka ọnụọgụgụ na ọnụego ihe ọkụ ọgbụgba ahụ bibiri ebe ahụ hà ruo ugbua.
Kaosiladị, o nwebeghị ozi e nwetara site n'aka gọọmenti steeti ahụ, isi ọchịchị ụlọọgwụ ahụ, ụlọọrụ nsọnyụ ọkụ steeti ahụ maọbụ ụlọọrụ nchekwa ọbụla banyere ya bụ ọkụ ọgbụgba.
Ụlọọgwụ 'Adamawa State Specialist Hospital' dị n'okpuru ọchịchị 'Yola North Local Government' so n'ụlọọgwụ gọọmenti mbụ a rụrụ na steeti Adamawa, tupu gọọmenti etiti wee bịazie rụọ ụlọọgwụ 'Federal Medical Centre FMC' dị na mpaghara okpuru ọchịchị ime obodo 'Yola South' na steeti ahụ.
A kpọkuola ma dụọ ụmụakwụkwọ ọdụ ka na-ahụta akwụkwọ na ịgụ akwụkwọ dịka ihe dị oke mkpà maka ha iji mee nke ọma n'agụmakwụkwọ ha, nwee ezi ọgụgụisi ma bụrụkwa ndị maara nke ekwe na-akụ n'ihe bànyere mmụta.
Na ntụnye nke ya, Oriakụ Chika Kenneth Esenwune, nke ụlọ mgbasaozi Radio Nigeria kwupụtara afọ ojuju ya banyere ihe ngosi dị iche iche ụmụakwụkwọ ahụ mere ebe ahụ, ọkachasị nke ha mere n'asụsụ Igbo, ma gwakwa ụmụakwụkwọ ahụ ka ha gharakwa ileghara akwụkwọ anya.
E wezuga ihe ndị ọzọ, a nọrọ na mmemme ahụ kọọ akụkọ ihò, mee ihe ngosi ejije, kwuo okwu ntabi ire, gụọ akwụkwọ site n'aka ụmụakwụkwọ ahụ, ma nyekwazie akwụkwọ ọgụgụ dị iche iche nyegara ụlọakwụkwọ dị iche iche sonyere na mmemme ahụ, ka ha tinye n'ọba akwụkwọ ha.
Ụbọchị akwụkwọ na mba ụwa bụ nke a na-emerùbe n'abalị iro abụọ na atọ nke ọnwa Epure ahọ ọbụla, ma bụrụkwa nke e mere a gba nke mbụ ya n'ahọ 1995.
Ụlọọrụ 'Nigerian Maritime Administration and Safety Agency NIMASA ebunyela ọchịchị steeti Anambra igwè kọmputa na akụrụngwa ndị ọzọ dị iche iche e ji akwàlite ọnọdụ mmụta, iji kwàdo ọnọdụ agụmakwụkwọ na steeti ahụ.
Ibunye akụrụngwa a bụ nke ndị ụlọọrụ a mere n'ụlọọrụ odeakwụkwọ ọkpụtọrọkpụ steeti Anambra, dị n'obi gọọmenti steeti ahụ, bụ ebe ndị òtù ahụ nọrọ wee bunye gọọmentị igwè kọmputa ruru iri anọ n'ọnụọgụgụ, na ụfọdụ akụrụngwa mmụta ndị ọzọ.
Akụrụngwa ndị ọzọ ụlọọrụ ahụ bunyere gọọmentị Anambra gụnyèrè bọọdụ ọcha e ji ede ihe, ihe nhicha bọọdụ, mkpịsị e ji ede ihe na bọọdụ, akwụkwọ e ji ede ihe, akwụkwọ arụmarụ, tinyere ọtụtụ akwụkwọ ọgụgụ ndị ọzọ dị iche iche na akụrụngwa ndị ọzọ, maka ụlọakwụkwọ praịma na sekọndịrị.
Na nzaghachi oge ọ na-anabàta akụrụngwa ahụ n'aha gọọmentị Anambra, odeakwụkwọ ọkpụtọrọkpụ steeti ahụ, bụ Ọkammụta Solo Chukwulobelu kelère NIMASA maka ezi nkwàdo na ezi ọrụ ahụ, ma bunyekwa ha ụkpa ekele n'ihi etu ha si eme ihe ahụ na mgbe na mgbe na steeti ahụ.
O mere ka a mara na ụlọọrụ ahụ sokwa n'ụlọọrụ gbataara gọọmentị steeti ahụ ọsọ site n'ibunye ya ụfọdụ ihe nkwàdo dị iche iche n'oge ahụ ọrịa nje korona kachara wee mee mkpamkpa, wee rukwazie ugbua, ha bịakwa ịkwàdò agụmakwụkwọ steeti ahụ.
Ọ kọwara na aka na-achị steeti ahụ bụ Gọvanọ Willie Obianọ emeela ihe dara ụda n'ịkwàlite agụmakwụkwọ steeti ahụ, bụ nke mịtagoro ọtụtụ ezi mkpụrụ pụtara ìhè, ma kọwazie na akụrụngwa ahụ ndị NIMASA butere ga-enyekwu aka n'ịkwàdo ezi ọrụ ahụ gọvanọ na-arụ na ngalaba agụmakwụkwọ steeti ahụ.
Trezeguet bụ onye otu Aston tiri Emiliano Martinez mmanwụ site n’inye goolu nyere otu egwuregwu bọolụ ya ọnọdụ weniri ndatu ha nke mbụ kamgbe ọnwa February.
Aston Villa na West Ham ga-akwata ya n’oge dị nso, ọ bụrụ na ha merie, ha ga-agbago n’ogo ọzọ n’ime asọmpi a.
Site n’ihe Uefa họpụtara n’oge na-adịghị anya, otu egwu bọọlụ ndi fọrọ ga-asọkọta mpi ha mgbe egwuriegwu bọolụ ga-alaghachi Yurop n’ọnwa Ọgọst.
Ọ kpọtụrụ akpọtụ ma zuọ azụọ na nsonso a dịka ngalaba ọmụmụihe gbasaara mgbasaozi, bụ 'Mass Communication' nke Mahadum Nnamdị Azikiwe dị n'Awka merùbèrè mmemme nchèta ọgbụgbà ahọ iri abụọ na ise o jiri màlite.
O kelekwazịrị ndị ọrụ na ụmụakwụkwọ ngalaba 'Mass Communication' mahadum ahụ maka ogoogo ha nọ na ya ugbua, ma kpọkuzie onye ọbụla ka o tinye aka n'ọrụ, iji hụ na e mezùpụtara ezi ebumnobi ahụ o nwere ime ụlọakwụkwọ ahụ ka ọ bụrụ ọkaibe.
A nọrọ na mmemme ahụ wee waa achịcha bekee e mere maka ọgbụgba ahọ iri abụọ na ise ahụ, bupụta akwụkwọ 'Unizik Comet Magazine' pụrụ iche e bipụtàrà site n'aka ngalaba ọmụmụihe ahụ ma nyekwazie ọtụtụ ndị mmadụ onyinye nkwanyeùgwù site n'aka ngalaba ọmụmụihe ahụ.
Ụfọdụ n'ime ndị ahụ e nyere nkwanyeùgwù gụnyèrè nwaanyị mbụ ruru n'ogoogo ọkammụta n'ọmụmụihe 'Mass Communication' na mpaghara ọwụwa anywanwụ Afrịka, bụ Ọkammụta Stella Okunna Kọmishọna na-ahụ maka agụmakwụkwọ na steeti Anambra, bụ Ọkammụta Kate Omenugha Ọkammụta Godson Okafor Sinetọ Obinna Ogba Dọkịta Nelson Omenugha, tinyere ọtụtụ ndị ọzọ.
Oge e mechara kpọghee ụlọikpe, ọkaikpe ahụ nyekwara iwu ka a tọhapụ Ogbonna n’abalị iri abụọ na asatọ nke ọnwa Eprel.
Ememanka kọwara sị Ọ bụ eziokwu na gọvanọ wegara mkpesa n’aka ndị uweojii oge Ogbonna dere ihe iji kọtọọ aha ya.
Otu dị icheiche na-agba mbọ maka ikike dịịrị onye nke a kpọro Civil Society Organisations’ nakwa Human Rights groups’ akpọọla oku ka gọọmentị tọhapụ Ogbonna na-egbughi oge ọbụla.
Ọnụ na-ekwuru ndị Gavel’ bụ Oluwafemi Ajibade, gwara BBC Igbo na ụlọikpe dị n’Umuahia enyela iwu ka a tọhapụ Ogbonna.
Ụlọikpe ahụ nyekwara iwu ka DSS kwụọ Ogbonna ego dị otu nde naịra na ụma ise, mana ndị DSS emeghị nke a.
Gọọmenti steeti Anambra nọrọ n'izuụka a wee nabata ụmụafọ steeti ahụ tuuru ùgo ma nweta ihe nrita dị iche iche n'asọmpi egwuregwu ala Nigeria ahụ e mere na steeti Edo,bụ nke a kpọrọ Edo 2020.
Mmemme ịnabata ndị a bụ nke weere ọnọdụ na be aka na-achị steeti ahụ, bụ Gọvanọ Willie Obianọ, dị n'Agụleri, n'okpuru ọchịchị ime obodo 'Anambra East', ma bụrụkwa nke Gọvanọ Obianọ nọrọ na ya wee naa ha aka, ma gbàkwa ha ume n'aha gọọmenti steeti ahụ.
Ndị ahụ tuuru ùgò bụ ndị ọgbaọsọ, ma bụrụkwa ndị ritere ihe nrite ruru iri atọ na asaa n'ọnụọgụgụ, nke gụnyere ọlaedo isii, ọlaọcha iteghete, na ọlanchara iri abụọ na abụọ ma bụrụkwa ndị onye na-ahụ maka nkwalite egwuregwu na steeti ahụ, bụ Maazị Tony Oli.
N'okwu ya oge ọ na-anabata ndị ahụ, Gọvanọ Obianọ nàrà ha aka maka itube steeti ahụ ùgò, ma kọwaa na nke ahụ bụ nnọọ igosipụta mmụọ Onye Anambra, maka na Anambra na ụmụafọ ya na-emewanye nke ọma oge niile ma na-ebutekwa ụzọ n'ezi ihe niile.
Gọvanọ Obianọ, onye kpọpụtasịrị úrù dị iche iche dị n'egwùrégwu, gàkwazịrị n'ihu kwe nkwà na ọchịchị ya agaghị ada mbà n'ịkwàlite na ịkwàdò ngalaba egwuregwu na steeti ahụ ma kelekwazie ndị mgbàzi ịa ndị nkụzi egwuregwu Anambra duru ndị ahụ wee gaa asọmpi ahụ.
N'okwu nke ya, onyeisi ụlọọrụ na-ahụ maka nkwàlite egwuregwu na steeti Anambra, bụ Maazị Tony Oli mere ka a mara na tupu ọ bata n'ọkwa, na ọ bụ naanị otu ihe nrite ka òtù egwuregwu Anambra nwetara n'asọmpi ikpeazụ ha gara.
Ndị ọzọ sonyere na mmemme nnabata ahụ gụnyèrè eze ọdịnala Agụleri, bụ Igwe Michael Idigo nnukwu onye enyemaka pụrụ iche nyegara Gọvanọ Obianọ n'ihe gbasaara ndị ikedịnobi, bụ Ọkaiwu Chuks Ezewuzie, tinyere ụfọdụ ndị ọzọ.
A nọkwara na mmemme ahụ wee mee obere ihe ngosi mmegharịahụ site n'aka obere nwaada Stephanie Onuzuruike gbara naanị ahọ iri, bụ onye ritere otu ọlaedo, ọlaọcha abụọ na otu ọlanchara.
A kpọkuola ndị ntorobịa ka ha gbalịsie ike tinye ọnatarachi na akaraka Chukwu jiri gọzie ha n'ọrụ, ma were ya bàára onwe ha úrù, ma wèta mmepe obodo n'izugbe.
Mmadụ abụọ anwụọla ebe ọtụtụ ihe ndị mmadụ mebiri dịka okwu ala dapụtara n’etiti ndị obodo Nguji Ojiegbe Onunwakpu na ndị Ndiegede nke dị na Igbeagu, dị na mpaghara okpuru ọchịchi Izii, Ebonyi steeti n’ụbọchị Wenesde.
Onye ntaakụkọ kwuru na mmadụ abụọ aha ha bụ Sunday Odom, dị afọ iri abụọ na anọ bụ onye obodo Onunwakpu, na Emmanuel Uguru nke Ndiegede bụ ndị nwụrụ n’ọgụ gbasara ala a.
Otu onye nwa ya nwụrụ bụ Odom Abama kwuru na-egburu nwa ya nwoke na-agbanyeghị na o bụghị onye obodo ndị a na-ese okwu a.
Abama kwuru na nwa ya nwoke na nwanne ya nwaanyị gara ubi dị nsọ ala ahụ na-ebute okwu mgbe ndị okorobịa a na-ache na ha bụ ndị Ndiegede gbara ya egbe n’afọ.
O kwuru sị A nọ m n’ubi mgbe m nụrụ ozi na a gbara nwa m nwoke egbe, nwa m ka lụrụ nwaanyị nsonso a ma mụa kwa nwa nwaanyị.Gọọmentị biko gbatara anyị ọsọ enyem aka.
Abama kọwara na-akpọrọ nwa ya gaa ụlọọgwụ ebe ọ nọ nwụọ.Eze Ogbodo Onunwakpu bụ Mbam Nwambam Ekpem, kwuputara na obi adịghị ya mma dịka ihe ndị obodo ya gabigara na ya bụ esemokwu ma sịkwa na ha na ndị obodo Ndịegede enweela nghọtahe ala mbụ kama ha doziri ya n’udo.
Ekpem katọrọ etu ndị ntoroọbịa siri lụsa ụmụnne ha ọgụ ma rịọ ka Gọvanọ Ebonyi bụ Dave Umahi gbatara ha ọso enyem aka.
O kwuru sị Ọ bụ n’ụbọchị wenesde ka m sị ubi alọta mgbe m nụrụ ụda egbe, a gbahachịrị m azụ.Ọ bụ ka ebe niile dere duu ka anyị chọpụtara na-agbara ụlo niile dị na Azungele ọkụ.
N’otu aka ahụ, onye ode akwụkwọ otu a kpọrọ Igbeagu Stakeholders Forum katọrọ ihe mere ma sị ka gọọmentị gbatara ha ọsọ were dozie ya bụ esem okwu.
Ka nke a na-eme ka Eze obodo Nguji Ojiegbe bụ Innocent Igbeagụ kagburu ya bụ ọgụ dị n’etiti obodo abụọ a ma kelee ngalaba na-agba mbọ ihu na ewetara udo n’etiti ha.
Ọnụ na-ekwuru ndị uweojii na steeti ahụ bu Loveth Odah kwenyere na mwakpo mere, mana ọ sị na ọ bu otu nwoke di afọ iri asaa na ise nwụrụ site na ya.
Gọọmenti steeti Abịa ekwuona onye apụtakwụna iro n'Aba ruo ụbọchị atọ iji hụ na e wetara udo tọrọ atọ na steeti ahụ.
Ọ sị na ya bụ 'onye apụtakwụna iro' ga amalite n'elekere isii nke ọnụ ụtụtụ wee ruo elekere isii nke mgbede bido ụbọchị Tuuzdee wee ruo ụbọchị Tọọzdee.
Ọtụtụ karama mmanya adịghị n'ime ha kụgwòsiri n'Ọnịsha dị na steeti Anambra na nsonso a, dịka otu nnukwu ụgbọala gwongworo e ji ebu mmanya nwèrè ihe mberede okporo ụzọ.
Nke a bụ nke e mere ka ụwa mara site n'ozi a kụpụrụ nsonso a site n'aka onye na-ahụ maka mgbasa ozi na ịkụziri ọhaneze ihe ha kwesiri ịma n'ụlọọrụ 'Federal Road Safety Corps', FRSC ngalaba steeti Anambra, bụ Oriakụ Edor Florence.
Ndị ọnọmgbeomere na-akọwa na ọ bụ ịgba oke ọsọ kpatara ihe mberede okporoụzọ ahụ, bụ nke dapụtara oge nnukwu ụgbọala ahụ pụnahịrị onye na-anya ya n'aka, wee danyeziere ụgbọala abụọ ndị ọzọ ọtụtụ karama wee dàá ma laa n'iyì.
Ndị ọrụ FRSC wụchazịrị n'ebe ahụ ozigbo wee malite ibughasị ihe na ụgbọala ndị ahụ n'ụzọ, iji hụ na e nweghị agbakata akwụrụ n'ebe ahụ.
Kaosiladị, mmadụ ise nwoke anọ na otu nwaanyị nọ n'ime ụgbọala atọ ahụ ihe mberede ahụ metụtara enweghị onye ọbụla tụfuru ndụ ya maọbụ nweta ihe mmerụahụ ọbụla.
Onye ọzọ akpụpụla Gọvanọ Hope Uzodinma nke steeti Imo ụkwụ n’ama ọzọ dịka o si metụta ntuliakaelu gọvanọ nke afọ 2019 bụ nke o wepuru n’ụlọikpe.
Ụlọikpe ukwu nọ n’Abuja nọrọ n’ụbọchị Wenezde kweta ịnụ mkpesa dị n’akwụkwọ nke otuonye ndorọndọrọ ọchịchị gbara iji chutuo Uzodinma n’oche Gọvanọ Imo Steeti.
N’akwụkwo ikpe bu akara FHCABJCS65620 nke ọkaiwu Kingdom Okere bụ onye fere ọkọlọtọ otu pati Reform and Advancement Party RAP gbara, o kwuru na Hope Uzodinma ịnọ n’ọkwa gọvanọ megidere iwu n’ihi na o soghi zọọ ntuliaka 2019 n’aha pati ọbụla.
Okere chọrọ ka ụlọikpe kọwa ma ọ bụ Hope Uzodinma ka APC nyere nkwado ịzọ ọkwa gọvanọ na ntuliaka e mere na steeti ahụ n’afọ 2019.
O gwara onye ntaakụkọ Igbo n’ekwentị na akwụkwọ ahụ ya gbara gbadoro ụkwụ na Uzodinma na-achị Imo Steeti n’ụzọ iwu na-akwadoghi.Uzodinma azọghị ọkwa gọvanọ.
Ọ sị na mkpebi ụlọikpe kachasị nyere nke kwuru na ọ bụ Uche Nwosu ka APC họpụtara n’ezie ka ọ fee ọkọlotọ ha na ntuliaka gọvanọ, ebe ọ bụkwa ụlọikpe kachasi kwukwara na Nwosu agaghị abụ onye na-anọchite pati abụọ APC na AA n’otu ntuliaka maka ọkwa gọvanọ.
Okere rịọrọ ụlọikpe ka ha tụlee ikpe ahụ ngwangwa n’ihi na dịka o siri kwuo, okwu ahụ bụ okwu dị mkpa.
N’ịtụnye ọnụ n’ikpe ahụ, Jọstis Okon Abang yigharịrị ya n’ụbọchị Julaị 20, afọ 2020 bụ oge o kwuru a ga-anụ mkpesa ahụ.
Okorocha gwara ndị Steeti Imo na Kọmiti ha họpụtara maka ileba anya n’otu e si emefu ego ndị Imo mere nchọpụta a.
Otu a kwa ka o kwesịrị ịdị n’ala Igbo.Ka nwatakịrị toruru ịlụ nwanyị, ma ọ bụ ịlụ di, ka ọ hụ akụ na ụba ọ ga-eji gboo ya bụ mkpa dịrị nwoke ọbụla na nwanyị ọbụla toruru ogo ya.
Mana ọ bụrụ na ọlụ adịghị, ụkwa rue n’oge ya, ọ gaghị ada.Mana Igbo bụ Igbo na gbo gbo mara na ụkwa rue n’oge ya, ọ daa, ha jiri gbasie mbọ ike ịhụ na mbara egburu, egbue ọrịa ya.
Ka ndị ọzọ chọrọ ịlụ nwanyị na dị ka ụnụ hụkwa ego, ọlụ ha ga-eji gboo ya bụ mkpa dịka ụnụ Igbo tụrụ ilu sị na e mee nwata ka e mere ibe ya, obi adị ya mma, kpọm kwem 
N'ụbọchị taa n'afọ 1967, ka Dim Chukwuemeka Ọdụmegwu Ojukwu na ndị ọchịchị ọdịnala ndị Igbo kwekọrịtara na ha ga-ahapụ Naịjirịa ma nọọrọ onwe ha dịka otu obodo bụ Biafra.
Ka mkpụrụobi ndị a nwụrụ nn'agha Biafra na ndị agụụ gburu oge ahụ zuo ike na ndokwa n'ime Onyenweanyị.Isee.
Ka ọ dị taa, a kpọkuola ma dụọ ndị na-arụ ụlọ ka ha gbaa mbọ hụ na ha kpọtụụrụ gọọmentị ma nwèta nkwàdo na ikike site n'aka ụlọọrụ kwesiri ekwesi tupu ha amalite ime nke ahụ, iji gbanahị ịkwa mgaramara n'ikpeazụ.
Igbo sị na ọ na-abụ a rụchaa ụlọ e mepeghị ya emepe, ọ dị ka ọ bụ ahụhụ na arịrị ka a rụụrụ.
N'ihi nke ahụ, gọọmentị steeti Anambra ekwupụtala na steeti ahụ adịla njikere ịnabata ụgbọelu mbụ n'ọdụ ụgbọelu steeti ahụ a rụrụ ọhụrụ.
Nke a bụ nke e kwupụtara site n'ọnụ Gọvanọ Willie Obianọ, bụ aka na-achị steeti ahụ, n'okwu ya oge ọ gara njem nleta n'ọdụ ụgbọelu ahụ, bụ nke a rụrụ n'Ụmụeri, dị n'okpuru ọchịchị ime obodo 'Anambra East'.
Ụzụ tụrụ, mkpu ọñụ dàkwàrà na nsonso a, dịka ụgbọelu atọ wụchàrà n'ọdụ ụgbọelu mba ụwa ahụ a rụrụ ọhụrụ na steeti Anambra.
Njem ahụ Gọvanọ Obianọ gara ebe ahụ bụ nke nwunye ya bụ Ebelechukwu Obiano, ndị eze ọdịnala obodo, na ụfọdụ ndị dị iche iche e ji okwu ha agba ìzù na steeti ahụ sòrò ya wee gaa n'isi ngwụcha izuụka gara aga.
Otu nwaafọ steeti Anambra na-ewu èwù n'ihe gbasara azụmahịa ma bụrụkwa onye obodo Ọkịja, bụ Dọkịta Earnest Obiejesi bùkwàrà ụgbọelu Helikọpta ya wee wụchaa n'ebe ahụ ụbọchị ahụ.
Ọ kpọkukwazịrị ndị Anambra ka ha gaa n'ihu inye ọchịchị ya nkwàdo, iji gaa n'ihu imezùputè nkwà dị iche icheo kwere ha.
O mere ka a mara na anyammiri ọñụ pụtàrà ya n'anya ozigbo ọ wụchara n'ọdụ ụgbọelu ahụ, n'ihi na nrọ ahụ a rọbara kemgbe emechaala pụta ìhè, ọbụladị dịka o kelere Gọvanọ Obianọ, Ndị Anambra na ndị ọzọ gbara mbọ n'ụzọ dị iche iche ime ka nrọ ahụ pụta ihè.
Ọkụkọ egbe buru nwa ya ka ndị ụwa na-ajụ sị Kedu ihe Ị na-etiri mkpu .Ọ zara ndị ụwa sị ha na ịhe ya na-etiri mkpu bụ ka ụwa mara ihe ya na ije na-eje.
Otu n’ime otu nzụkọ ụmụ afọ Igbo ndị na-arụ ọrụ bekee n’ala Naịjirịa akpụkuola mba ụwa ka ha leba anya n’oku ahụ nwoke onye awụsa, onye isi ndị uwe ojii na Naịjirịa, bụ Usman Alkali Baba, kpọrọ na nso nso a.
N’izu ụka gara aga, Usman Baba gwara ndị nchekwa Naịjirịa ahụ a na-ezidata n’ala Igbo sị ha were egbe gbabuo onye ọbụna ha hụrụ n’ala Igbo.
Ndị otu ahụ kpọkuru Usman Baba ka ọ bụchapụ asọ mmiri, sachaa ọnụ ya, ma gwaka ndị ala Naịjirịa na ya kwuhiere ọnụ.Emeghị nke a ga-eme ka ndị nchekwa ala Naịjirịa megide ndị Igbo n’ụdị dị ịche ịche dịka ha megoro na mbụ.
Nzụkọ Ụmụnna ahụ kpọkuru ndị National Human Rights Commission ka ha lebaa anya n’okwu ahụ Usman Baba gwara ndị ọrụ nchekwa n’ihi na nke ahụ ezighị ezi n’usoro ikpe nkwụmọtọ, ma ọ bụ usoro obibi ndụ onye emegbuna ibe ya.
Kemgbe Usman Baba kwuru okwu a, ọtụtụ ndị Igbo na-atụ ụjọ na ha amaghị mgbe ndị soja Naịjirịa ga-amalite gbagbuwe ndị Igbo dịka ha megoro na mbụ, n’ebe dị ịche ịche.Ebe ndị gunyere Umuahia na Orlu.
Ọgba aghara dị egwu na-eme na mba Turkey kemgbe izu ụka gara aga, tụmadị n’obodo Istanbul, ebe ndị uwe ojii n’igwe mmadụ ndị na-eme ngagharị iwe na-achịpụ ya.
Ndị ahụ na-eme ngharị iwe malitere na-akpa aghara.Onye Prime Minista mba Turkey, Tayyip Erdogan, zigara ndị uwe ojii ka ha chụsasịa igwe mmadụ ahụ gbakọrọ n’ogige Taksim Square na-eme ngagharị iwe n’Istanbul.
O weghị oge onye isi ọchịchị mba Spen, Mariano Rajoy, kwuchara na Spen ga-eweghara ọchịchị mpaghara Katalonịa ahụ na-achọ ịnwere onwe ya site n’aka Spen, igwe mmadụ gbakọrọ na mpaghara Katalonịa na Spen dị ịche ịche maka ịme ngagharị ịwe.
N’ụbọchị Satọdee, abalị 21 nke ọnwa Ọkụtoba, ịhe karịrị mmadụ 450,000 gbakọrọ n’ogige Barcelona Centre n’obodo Madrid.Ha pụtara ịme ngagharị ịwe megide mkpebi ahụ gọọmenti mba Spen mere maka ịweghara ọchịchị mpaghara Katalonịa ahụ chọrọ isi na Spen kewara.
Ndị uwe ojii na ndị ọlụ nchekwa nke mba Spen ji ụgbọelu helịkọpta na-efeghara n’ebe niile ahụ a na-eme ngagharị iwe.
Ụfọdụ ndị ahụ na-eme ngagharị iwe na-ekwu n’olu ike na-asị na ha ejighị ụjọ chaa chaa.Ịtụ egwu abụghị maka hanwa.Ha ga-aga n’ihu n’ịkpọ oku referendum ahụ ha na-akpọ ka Katalonịa si na Spen kewara, wụrụ mba nke aka ya, ma nọkwara onwe ya.
Trump na Kim Jong-un dịburu na mbụ nwee nkwekọrịta ịnwe nzukọ ịkpa ụbụbọ gbasara otu ndị Nọt Korịa ga-esi kwụsị atụmatụ ịrụpụta ngwa ọgụ nuklịa nke nwere ike ịferu mba Amerịka.Ha kwekọrịtara ịnwe nzukọ ahụ na Sịngapọ n’abalị 12 nke ọnwa Juunu.
Kim Jong-un kwuru ho ha na ya agaghị akwụsị atụmatụ nuklịa ya kpam kpam, mana ndị Amerịka aghọtaghị ebe Nọt Korịa gbadoro ụkwụ.Trump cheburu na ọ bụrụ na ya na Kim Jong-un zute ihu na ihu, nke ahụ ga-eme ka Nọt Korịa kwụsị atụmatụ nuklịa ahụ ha ji na-aka.
A na-atụ anya na e nweghị onye ga-apụta na ndụ site na ihe mberede ụgbọelu a.Ndị mmadụ amalitegori izigara ndị ụmụ nne na ụmụ nna ndị niile nọ n’ụgbọelu ahụ ozi nkasị obi.Oke mmiri ozuzo na ọnọdụ ihu eluigwe na-emekpa ndị ọrụ enyem aka ahụ.
Otu nwaafọ Nigeria na-arịa ọrịa korona na mba China ataala onye nọọsụ mba China na-elekọta ya arụ, dịka ọ na-agbakàrị àlà isi ebe a na-elekọta ya gbapụ.
Akụkọ kọkwara na ya bụ nwoke tìrì nwaanyị nọọsụ ahụ ihe n'abalị mbụ nke ọnwa Epure oge o gbochiri ya ịpụ na wọọdụ nke ya n'ogige ebe ahụ a na-elekọta ya dị na Guangzhou, na mpaghara ndịda anyanwụ China.
Ka o sila dị, ndị uwe ojii mba ahụ ka tọrọ nke ahụ ma kwuo na ha agaghị anagide maọbụ leghara ya anya, n'ihi na nke megidere iwu ha.A ka na-elabara ya bụ okwu anya ugbua, ebe e jidekwara nwa amadi ahụ ji eze alụ ọgụ.
Aka akparala nụ ezekaudele, o kwuo onye chiri ya ọzọ.Onye isi ndị otu agha iyi egwu ahụ a ma ama n’ụwa niile dịka ISIS anwụọna.Baghdadi, nwoke onye okpukperechi alakụba, nke na-achị ndị otu a kpọrọ izlamik steeti, ezutego ọnwụ ya na mba Sirịa.
Nke a mere n’abalị ụnyaa, mgbe ndị agha mba Amerịka wakporo Baghdadi n’ebe o jiri mere ebe nzuzo na mpaghara ugwu mba Sirịa.
Site n’okwu onye isi ala mba Amerịka bụ Donald Trump kwuputere n’ụtụtụ ụnyaa, ndị agha mba Amerịka na-achọ ịnwete Baghdadi na ndụ maọbụ n’ọnwụ, kemgbe afọ ole n’ole ahụ ha na-alụ agha megide ndị otu izlamik steeti.
N’ozi o weputere site n’igwe okwu ịhe onyonyo, Trump kọwapụtara otu okwe siri gbaa, yana otu ndị agha Amerịka siri ga ije ahụ, wakpo ogige ebe Baghdadi bi, mezie ịhe Baghdadi jiri nwere aka ya gbuo onwe ya, kama a ga-ejido ya na ndụ.
N’izu ụka gara aga, Amerịka matara ebe Baghdadi zoro na Sirịa site n'ọnụ Mohammed Ali Sajet, otu n’ime ndị na-eso ụzọ Baghdadi, bụ onye e jidere na mba Ịrak n’ọnwa gara aga.
Ndị agha Amerịka mechara buru ọgụ jekwuru Baghdadi n’ebe ahụ o jiri mere ebe nzuzo.Ha na ndị otu Baghdadi kwarịtara mgbọ.
Baghdadi mechara kpasuo mgbọ ogbunigwe o jiri soo onwe ya.O gburu onwe ya ma gbukwe ụmụ ya ndị ya na ha nọ tupu ọgụ ahụ amalite.
Dịka akọkụ siri kọọ, ya bụ nwoke mere ihe ahụ, bụ Maazị Pannalal gbàrà ahọ iri anọ na atọ.Nwoke ahụ ka e kwuru na o ji ụmụ ise ugbua mana ha ise bụcha nwaanyị, nke mezịrị o ji achọsi nwa nwoke ike agara-aghara.
Oge a gbara ya ajụjụ ọnụ banyere ihe o mere, Maazị Pannalal kwuru na ya nwèrè ụmụnwaanyị ise, ma sịkwa na nwa ya nwoke nwụrụ anwụ.O kwukwara na ya amaghị ụma wee bèwaa nwunye ya afọ.
Ka ọ dị taa, ndị uweojii anwụchiela ya bụ nwoke, ebe nnyòcha ka na-agakwa n'ihu ugbua banyere ihe ahụ o mere, nke mgbe e mechààrà ya, a kpụpụ ya ụlọikpe.
Onye nnọchite anya ndị Baltimore n’ụlọ nzukọ omebe iwu mba Amerịka, bụ Maazị Elaịja Commings, anwụọla.Nwa amadị ahụ nwụrụ n’isi ụtụtụ taa bụ Tọzdee, n’ụlọ ọgwụ John Hopkins, site n’ahụ mgbu nke O nwere kemgbe.
Tupu yabụ nwoke anwụọ, Maazị Commings gbara afọ 68.Ndị omebe iwu ibe ya, tụmadị ndị otu ndọrọndọrọ ọchịchị Demokrat nọzị n’iru uju, n’ihi na Commings bụ ezigbote mgbọrọgwụ n’usoro imebe iwu n’Amerịka.
Tupu ọnwụ egbuo ya taa, Commings bụ onye isi oche otu n’ime kọmitii atọ ndị na-eme nnyocha gbasara akparamagwa nrụrụ aka na iri ngo nke Donald Trump, onye isi ala Amerịka, na mmekorịta mba Yukren.
Nnyocha ahụ a na-eme ugbu a nwere ike ime ka a chụtuo Trump n’ọkwa.Kambge afọ ole n’ole, aka ọrụ Commings pụtara ihe dịka otu n’ime ndị isi ojii gbagolitere n’ọchịchị n’ala Amerịka.
Ọtụtụ ndị ọnụ na-eru n’okwu n’Amerịka na-ezigara nwunye nwa amadị ahụ, bụ Maya Rockeymoore Commings, na ndị ezi n’ụlọ ya, ozi nkasi obi, na-asị ka Chineke nabata mkpụrụ obi ya na ndokwa.
Mba Kanada eweghachina onye Praịm Mịnịsta mba ahụ bụ Justin Trudeau n’ọkwa ọchịchị.Trudeau nwetere mmeri dịka onye isi ala mba Kanada na ntụli aka ozuru-igbo nke e mere na mba ahụ ụnya bụ abalị 21 nke ọnwa Ọkụtoba.
Mgbe ọbụna e mere ntụli aka, onye isi otu ndọrọndọrọ ọbụna kachasịrị nwete ndị nnọchite anya na Haus ọf Kọmọns ga-abụrụzị onye isi ala.
Mgbe ọ na-ekele ndị pati ya na ndị soro tiri ya mkpu, Justin Trudeau kwuru na gọọmenti ya ga-elekwata ndị Kanada niile, n’agbanyeghị na e nwere mpaghara ndị na-akwadoghị otu Libral Pati chacha.Mpaghara ndị ahụ gụnyere prọvịnsụ Albata na Saskachịwan.
Justin Trudeau bụ onye isi ala Kanada kemgbe afọ anọ, site na mmeri ndị Libral Pati nwere na ntụli aka nke e mere n’afọ 2015.
Ajọ ikuku chị ọsọ ruru otu narị kilomita na iri anọ na ise 145km akpaala mkpamkpa na Texas dị na US ụnyaahụ.Gọvanọ steeti ahụ bụ Greg Abbot sị na ya bụ oke ikuku nwereike imebi ihe na mba ruru iri atọ na abụọ 32 ma akpachaghị anya.
Ọ kọwara na ya bụ oke ifufe kpoachapụrụ ala na Padre Isaland na-asụzị nke bụ akwụ na Corpus Christi nakwa Brownsville.
O kwukwara na ya bụ oke ifufe akpọrọ Hanna nke na-akpa ike a niile ka bụ nke obere ya maka na ọ bụ nke mbụ na ogogo anọ n’ihe e ji elele ya bụ Simpson Scale na Bekee.
Mba Yukren na mba Rọshịa na-alụ agha kamgbe afọ abụọ.N'iji nyere ndị Yukren aka, ndị ọgbakọ omebe iwu mba Amerịka, US Kọngres, mawapụta akatamkpo ego ahụ maka ịkwado ndị Yukren n'ịzụ ngwa agha.
Mgbe ndị Demokrat chọpụtara nke a, ha malitere ime nnyocha nke ha nwere ike iji chụtuo Trump n'ọkwa ọchịchị.Trump mechara gọwa agụgọ na enweghị kwịdprokwo dị na yabụ okwu.Ụfọdụ ndị Rịpọblikan na-agọrọ Trump ọnụ ya.
Mulvaney, onye na-arụrụ Trump ọrụ, kwuputere taa na n'ezie, Trump riọrọ Zelensky arịrọ ahụ.Ndị omebe iwu ka na-eme nnyocha na US Kọngres.
Ka ọ dị taa, a kpọkuola ma dụọ ụmụafọ steeti Anambra nwere azụmahịa, ụlọọrụ, na ihe mwunye ndị ọzọ dị iche iche na mpaghara ụwa gbaa gburugburu ka ha na-ewelataru akụnụba ha ụlọ, iji kwalite ọnọdụ mmepe steeti ahụ.
Oku a bụ nke a kpọrọ site n'aka ndị òtù 'Anambra Chamber of Commerce, Industry, Mines and Agriculture ACCIMA' n'okwu ha oge ha gara ileta ka ọnọdụ ọrụ siri gbata kwụrụ n'ogige ebe ahụ gọọmentị steeti ahụ na-arụ ọdụ ụgbọelu mba ụwa na steeti ahụ.
Ọ gụpụtasịrị òhèrè ọma dị iche iche ga-esi n'ọdụ ụgbọelu ahụ pụta, ma kpọkuo ndị Anambra ka ha wèlataruo àkụ ha ụlọ, ọkachasị site n'iso wunye àkụ ha ma rite úrù n'ohere ọma ahụ jupụtàrà n'ọdụ ụgbọelu ahụ.
N'ịgbaso nke a, ụmụnwaanyị ji ahụ ha akpa ego bụ ndị ashawo na mpaghara 'Dema Growth Point' bụ obodo dị na Zimbabwe na-anabatazi ihe nri foodstuff dịka bokeeti ọka, na iko àgwà dịka ụgwọ ọrụ ha site n’aka ụmụnwoke na-atụnyere ha.
N’oge ugbua, ụkọ ego ji ndị mmadụ aka, ọtụtụ na-emezi ihe ọbụla iji dị ndụ.Ọ bụ n'ihi nke a ka ụfọdụ ndị ashawo ahụ jiri kwuwaa hoohaa na ha na-anabatazị ihe oriri dịka ụgwọọrụ ha, ma ọ bụrụ na nwoke pịachaa ha ọkụ.
Otu n’ime ha aha ya bụ Alice kwuru na oge agaala oge ha na-ana ọnụego US 5 maka abalị niile, ma kọwaa na ha na-anabata ọbụladị otu dọla iji nwee ike gote, ọbụladị akwụkwọ nri na tomato were siere ụmụ ha nri, maka na agụụ dị n'obodo.
Ọ gara n’ihu kwuo sị na ka ọ dị ugbua, na ọ na-anabatazị ọbụladị otu bọkeeti ọkà maọbụ iko àgwà dịka ụgwọọrụ ya ma nwoke richa ya ọkọmbọ, ka ụmụ ya wee rogidi nke bụ nri.
N'ịgbaso nke a, ụmụnwaanyị ji ahụ ha akpa ego, bụ ndị a maara dịka ashawo na mpaghara 'Dema Growth Point' bụ obodo dị na Zimbabwe amalitela ịnabata ihe nri nke gụnyere bokeeti ọka, na iko àgwà na ihe oriri ndị ọzọ dịka ụgwọọrụ ha site n’aka ụmụnwoke na-atụnyere ha.
N’oge ugbua ụkọ ego ji ndị mmadụ aka, ọtụtụ na-emezi ihe ọbụla iji dị ndụ.Ọ bụ n'ihi nke a ka ụfọdụ ndị ashawo ahụ jiri kwuwaa hoohaa na ha na-anabatazị ihe oriri dịka ụgwọọrụ ha, ma ọ bụrụ na nwoke pịachaa ha ọkụ.
Otu n’ime ha aha ya bụ, onye nyere aha ya dịka Alice kwuru na oge agaala oge ha na-ana 5 maka abalị niile, ma kọwaa na ha na-anabatazị ọbụladị 1 ugbua maọbụ ihe oriri n'ọnọdụ ego, iji nwee ike kpatara ụmụ ha nri, maka na agụụ dịzị n'obodo ugbua.
Ọ gara n’ihu kwuo na ka ọ dị ugbua, na ọ na-anabatazị ọbụladị otu bọkeeti ọkà maọbụ iko àgwà olenaole dịka ụgwọọrụ ya ma ọ bụrụ na nwoke richa ya ọkọmbọ, ka ụmụ ya na ezinulọ ya wee hụgodi nke bụ nri rie.
Aka na-achị steeti Anambra, bụ Gọvanọ Willie Obianọ ekwela nkwà na ọ ga-arụchapụ ma gbapee agadaga ọrụ ngo niile o ji n'aka na steeti ahụ tupu oge ọchịchị abịa n'isi njedobe.
Oke ihe ọdachi merennọọ na steeti Anambra, dịka ọtụtụ mmadụ zùtèrè ọnwụ ike ha na nnukwu ihe mberede okporoụzọ dapụtara na steeti ahụ.
Onye na-ahụ maka mmekọrịta ọhaneze na ụlọọrụ 'Federal Road Safety Corps FRSC', ngalaba steeti Anambra, bụ SRC Florence Edor bụ ya mere ka ụwa mara banyere ihe ọdachi ahụ, site n'ozi ọ kụpụụrụ ndị ntaakụkọ na steeti ahụ.
Ndị eze ọdịnala atọ ahụ kèlerè Gọvanọ Obianọ maka ezi ọrụ dị iche iche ọ rụgoro na steeti ahụ, kpee ka Chineke gọzie ya mmaji kwuru mmaji, ma kwezie na ha na ndị ha na-achị agaghị ada mba n'inye ya nkwàdo kwesiri ekwesi na ikpere ya ekpere oge niile.
SRC Edor kwùkwàzịrị na a dọnyela ozu ndị ahụ nwụrụ anwụ n'ụlọọgwụ, ma mekwazie ka a mara na ndị ọrụ ha ebupùsiela ihe dịchigasịrị ụzọ n'ebe ahụ, iji mee ka ụzọ na-aga nke ọma n'ebe ahụ, n'enweghị nsogbu 'a gbakata a kwụsị'.
N'okwu ya banyere nke a, onyeisi ụlọọrụ FRSC na steeti Anambra, bụ CC Adeoye A.Irelewuyi katọrọ ụdị ajọ ihe mberede okporoụzọ ahụ, kọwaa ya dịka nnukwu ihe ọdachi jọgburu onwe ya.
O kpekwazịrị ka ndị nke nwetara mmerụahụ gbakere ma nwere onwe ha oge adịghị anya, ma kpekwa ka Chineke nabàta mkpụrụobi ndị nke nwụrụ anwụ na ndokwa.
Ka onye ntaakụkọ anyị ruzịrị n'ebe ahụ n'echi ya, a hụzịrị ka ndị mmadụ ji mma wee na-egbukara ma na-ebèkara anụ ehi ka ọ gbara gụọ ha, n'ihi na ọkụ agbagbuola ehi niile ahụ anụ wee dọrọ.
Nnukwu ihe akụkọ ọgbọgba ama mèrè na nsonso a, dịka mmadụ isii gbanahịrị ọnwụ ike ma jiri ndụ ha pụta oge otu nnukwu ụlọelu ọzọ dara na steeti Anambra.
Ya bụ ụlọ bụ nke dara n'Amawbia dị n'okpuru ọchịchị ime obodo 'Awka South', ma bụrụkwa nke e kwuru na ọ bụ otu onye ọrụ Injinia nwe ya.
Oge ọ gara n'ebe ahụ ya bụ ihe nọrọ wee mee, onyeisi ụlọọrụ 'Awka Capital Territory Development Authority ACTDA', bụ Maazị Amaechi Okwuosa kọwàrà ya dịka nnukwu ihe ọdachi, ma kwuo na a rụrụ ụlọ ahụ n'enweteghị nkwàdo zuru òkè site n'aka ụlọọrụ 'Anambra State Urban Developmenta Board' ASUDEB.
N'ihi na a sị na ọ na-abụ onye a gwara agwa ma ọ nụghị anụ, o mee emee, ọ hụ ahụ a nọkọkwazịrị n'ebe ahụ wee jiri eriri kechie ma gbachibido ala ebe ahụ ya bụ ụlọ dara, site n'aka ụlọọrụ ACTDA, iji gosi na ọ bụrụla nke gọọmenti n'eziokwu.
Nwunye aka na-achị steeti Anambra, bụ Oriakụ Ebelechukwu Obianọ emekwala ihe ọzọ dara ụda, dịka o nyere mmadụ ruru narị atọ 300 n'ọnụọgụgụ ọzụzụ n'ụdị ọrụ aka dị iche iche, ma bunyesie ha akụrụngwa ha ga-eji wee malite ihe dị iche iche a kụziiri ha n'ebe ahụ.
Ọ dụkwazịrị ndị ahụ ọdụ ka ha tinye ihe niile ha mụtara n'ebe ahụ n'ọrụ, ma jirikwa akụrụngwa na ego nkwàdo ahụ e nyere ha wee malite ọrụaka dị iche iche ha mụrụ.
He chetakwazịịrị ndị ahụ mụrụ ọrụaka ahụ na ọrụaka na-enye ego nke ukwuu ugbua ma nwekwa ọtụtụ ohere ọma jupụtara na ya, ọbụladị dịka ha dụrụ ha ọdụ ka ha kpara nkụ n'ohere ọma niile ahụ, maka na onye ji ya ruru abụọ ga-egwuru.
Ụfọdụ ndị dị iche iche sonyere n'ọzụzụ ahụ ma sorokwa nweta nkwàdo ahụ kèlèrè CAFE, Oriakụ Obianọ na COCES maka ọzụzụ ahụ, ma kwe nkwa itinye ihe niile ha mụtara n'ebe ahụ n'ọrụ.
Ọzụzụ nkụzi ọrụaka ahụ bụ nke were izuụka ise, ma bụrụkwa nke mmadụ ruru narị atọ sonyere na ya, nke gụnyere ndị ntorobịa, ụmụnwaanyị ihe na-esiri ike, ụmụnwaanyị ajadụ, ndị ikedịnobi bụ ndị ọlụsị na ụfọdụ ndị ọzọ sitere na mpaghara ebe dị iche iche na steeti ahụ.
Gọọmenti etiti ala Nigeria emeela ka a mara na a ga-arụcha ma gbapee àkwà mmiri Niger nke abụọ bụ Second Niger Bridge a na-arụ na steeti Anambra n'ime ọnwa Febụwarị ahọ na-abịa abịa.
Nke a bụ nke e kwupụtara site n'ọnụ onyeisi ụlọọrụ 'National Inland Waterways Agency NIWA bụ Maazị George Moghalu, n'okwu ọ gwara ndị ntaakụkọ na nsonso a banyere nke ahụ, bụ nke o sitekwara na ya wee kọwaa na ọrụ na-aga n'ihu n'ebe ahụ kemgbe a malitere ya.
Dịka ọ na-ekele onyeisiala bụ Muhammadu Buhari maka ọmarịcha ọrụ mmepe dị iche iche ọ na-arụ na mpaghara ala Igbo na mpaghara ebe ndị ọzọ dị iche iche n'ala Nigeria kemgbe ọ batara n'ọkwa ọchịchị, Moghalu kwèrè ya nkwà na Ndị Igbo ga-aga n'ihu inye ọchịchị ya nkwàdo zuru òkè.
Mmemme ikesà akụrụngwa a bụ nke a na-eme n'okpuru ọchịchị ime obodo dị iche iche na steeti ahụ ma bụrụkwa nke a màlitèrè n'okpuru ọchịchị ime obodo Anaọcha na Dunukọfịa.Atụmatụ a bụ mgbakwụnye na mmemme ịgbape ọrụ ọrụ ugbo ahụ Gọvanọ mere n'izuụka gara aga.
Ihe ubi nà mkpụrụ akụkụ dị iche iche e kesààrà ndị ahụ gụnyèrè okpòròakpụosisi akpụ TME 4-19, tomatò, mkpụrụ ọkwụrụ, mkpụrụ ọkà, nà mkpụrụ akụkụ ndị ọzọ, ma bụrụkwazie nke e kesààrà ha n'efù maka ịkọ ọrụ ugbo udummiri nke ahọ a.
Maazị Mbanefo kwuru na ọchịchị Gọvanọ Obianọ enwògharịala ngalaba ọrụ ugbo steeti ahụ na ngalaba ndị ọzọ, ma dụọ ndị ọrụ ugbo ahụ ọdụ ka ha jiri mkpụrụ akụmakụ ahụ e kesààrà ha wee kọpụta erimeri gbaanyụụ na steeti ahụ, dịka a tụrụ anya n'aka ha.
Atụmatụ ikesà mkpụrụ akụmakụ a bụ nke Gọvanọ Obianọ na-eme kwà ahọ ọbụla, ma bụrụkwa nke mịtagoro ọtụtụ ezi mkpụrụ dị iche iche na ngalaba ọrụ ugbo steeti ahụ na mmepụta erimeri.
Ọ bụ Bishọọpụ ụka Angịlịkan na Dayọsiisi Amichi, bụ Rt.Rev.Ephraim Okechukwu Ikeakọ kpọrọ òkù a n'okwuchukwu ya na mmemme nakwà òfùfè nrò ịtọ okwute ntọala ụlọ ụka 'St.Philips Anglican Church Ebenatọr, dị n'okpuru ọchịchị ime obodo 'Nnewi South' nke steeti Anambra.
Igbo bụ Igbo na-atụ ilu sị na ọ bụghị otuu akị-ilu na-ada na ntị ka ọ na-atọ n’ọnụ,HO  HA Nke a na-akọwa na onye ihe dị mkpa na-eji ire ụtọ, ire ọma were na-arịọ ka e nyere ya aka gboo mkpa dakwasịrị ya.
Mgbe ọ hụrụ n’ego abatala na ya bụ elulo ị nyere aka tụpụta, ọ chọba ka o rie ya nanị ya.Na-agbanyeghị na ị so tụpụta elụlọ ego ahụ jirị pụta, ọ chọzịrị iri nanị ya.
Agwa dị otu a bụ ajọ agwa ụmụ-Igbo nile kwesiri ịkwụsị site tata.Onye erila dachie ụzọ.Onye anyụchila nsị ụzọ,ka ọ ghara izuta ijiji.
Ka ọ na-adụ ndị òtù Christ ka ha ñòmie nke ahụ, ọ kpọkùzịrị ndị mmadụ ka ha na-achọ ihu Chineke mgbe niile, ma wèrekwa akwụkwọ nsọ hiri isi ogologo ndụ ha niile, n'ihi na ọ bụ site n'ime ihe dị otu ahụ ka mmadụ pụrụ iji bàá alaeze Chineke.
Kama ihe ọma mụ mere mmadụ ibe mụ ga-egbu mụ, ya gbue onye mụ mere ya.Onye sị na ihe ọma adịghị ya mma, buru ọkụkọ ụzọ laba ụra,kpọm kwem 
Ndị ọzọ sonyere n'ofufe nrò ahụ gụnyèrè Nwunye Bishọọpụ dayọsiisi ahụ, bụ Dame Nkem Ikeakọr Mama Amichi, tinyere Venerebụụl Chukwuma Akam, bụ onye ụkọchukwu na-elekọtabụ Archdeaconry ahụ n'oge mbụ, ma bụrụkwa onye nọ 'Ezinifite Archdeaconry' ugbua, na ọtụtụ ndị ọzọ.
Igbo sị na ọ bụrụ na ịkpọ ngwere emeghị ihe o jiri bụrụ ịkpọ ngwere, ụmụaka ejiri ya mere anụ ma n'udummiri ma n'ọkọchị.
Ọ bụ n'ịgbaso nke a ka ụmụokorobịa jiri were iwe gbaa otu nnukwu ụgbọala àkpà nnu jupụtara n'ime ya ọkụ n'Ọnịcha, dị na steeti Anambra maka ịkụgbu otu onye na-akwa barò n'Ọnịcha n'ihe mberede okporo ụzọ dapụtara n'ebe ahụ.
Onye na-ahụ maka mgbasaozi n'ụlọọrụ 'Federal Road Safety Corps FRSC' na steeti Anambra, bụ Maazị Kamal Musa kwupụtara nke a n'ozi ọ kụpụrụ na nsonso a banyere nke ahụ.
Nke a mezịrị ka ndị ntorobịa ahụ jiri iwe suo nnukwu ụgbọala gwongworo ahụ ọkụ ozigbo, ya na ngwaahịa àkpà nnu niile juru n'ime ha niile wee gbaa pịàpịà, ghọọ ntụ.
Maazị Musa mezịrị ka a mara na ndị ọrụ FRSC nọ na mpụga Upper Iweka gbaara gaa n'ebe ahụ, mana ndị ntorobịa ahụ jiri iwe wee gbachibido ha ma nye ha ọsọ.Ha bụ ndị ntorobịa burukwàrà ozu nwata nwoke ahụ wee pụọ.
Akụkọ kọkwara na ụfọdụ ndị omekome jiri ohere ahụ wee zuo ụfọdụ àkpà nnu, ma lariere onwe ha, maka na ala adịghị mma bụ uru ndị nze.
N'okwu ya banyere ihe mberede ahụ, onyeisi ụlọọrụ FRSC na steeti Anambra, bụ Maazị Andrew A.Kumapayi kasìri ezinụlọ onye nke ha nwụrụ obi ma kpee ka Chineke nabata mkpụrụobi nwaanyị ahụ nwụrụ anwụ ma mekwa ka o zuru ike na ndokwa.
Ajọ ihe mberede okporo ụzọ dị oke égwù dapụtàrà ọzọ na steeti Anambra, wee taa isi mmadụ isii, merụọkwa mmadụ iri na otu ahụ.
RC Kamal Musa, bụ ọnụ na-ekwuru ụlọọrụ 'Federal Road Safety Corps FRSC' na steeti Anambra, bụ ya kwupụtara nke a n'ozi ọ kụrpụụrụ ndị nta akụkọ bànyere ya bụ ihe mberede okporo ụzọ.
O kpekwazịrị ka ndị nwetara mmerụahụ n'ihe mberede okporo ụzọ ahụ gbakere mgwamgwa, ma kasikwa ezinụlọ ndị nke ha nwụrụ anwụ obi, kpee ka Chineke nabata ma nye mkpụrụ obi ndị ahụ nwụrụ anwụ ezumike udo.
N'ihi ajọ ọnọdụ mbize ahụ na-ebi obodo dị iche iche aka ọjọọ ma na-emekwa mkpamkpa na mpaghara ebe dị iche iche na steeti Anambra gọọmenti etiti ekwela nkwà ịgbatara steeti ahụ ọsọ enyemaka aka ọkụ aka ọkụ n'ebe dị iche iche mbize na-enye nsogbu.
Nke a bụ nke e kwupụtara site n'ọnụ Minista ntà na-ahụ maka gburugburu n'ala anyị, bụ Oriakụ Sharọn Ikeazọr, oge ọ gagharịcha ileta ebe dị iche iche mbize na akpa ike na steeti Anambra, bụkwa nke ọ bụ osote aka na-achị steeti Anambra, bụ Dọkịta Nkem Okeke dughàrịrị ya.
Igbo sị na onye ọ na-eme omume oume na-ebe obube obube, ma sịkwa na ọkụkọ anaghị ahaà mkpu akwa maọbụrụ na ihe ji ya ahàghị ya aka.
Ka Ọ Dị Taa, ndị Ebenator dị n'okpuru ọchịchị 'Nnewi South' na steeti Anambra akpọkuola ma rịọ gọọmenti steeti ahụ na gọọmenti etiti ka ha gbatara ha ọsọ enyemaka n'ihi ajọ ọnọdụ mbize na-echere ha aka mgba ma na-achọkwazị ikpochàpụ ya bụ obodo.
Òkù arịrịọ bụ nke a kpọrọ site n'ọnụ onyeisi ọchịchị obodo ahụ, bụ Maazị Anthony Okechukwu n'okwu ọ gwàrà Ka Ọ Dị Taa bànyere ọnọdụ mbize ahụ ọkachasị ugbua udummiri chịkpugoro ụkwụ n'ime ụlọ.
Dịka o siri kọwaa, mbize ahụ a maara dịka 'Ibo Ebentọr' so n'ótù n'ime mbize kachara mie imi na mpaghara ndịda-ọwụwa anyanwụ ala anyị, ma bụrụkwa nke na-emekpà obodo ahụ na ụmụafọ ya ahụ kemgbe ihe karịrị ahọ iri atọ.
mbize kwesiri ka e lebàra ya anya mgwamgwa ugbua, tinye ego na ya ma wepụta atụmatụ bụ ịgbà site n'aka ndị ọkachamara a ga-agbasò wee rụọ ya, tupu ọ kawanye njọ karịe etu ọ dị ugbua, maọbụ mebisikwuo ọtụtụ ihe.
Ibo Ebenator so n'otu n'ime mbize dị iche iche kacha agbasàwanye ma na-ezekwa eze na steeti Anambra, ma sorokwa n'otu n'ime mbize kachara mie ímì na mpaghara ndịda-ọwụwa anyanwụ ala Nigeria.
Igbo sị na ọ bụ ụkwụ ka e ji achọ ihe dara mmiri, ma sịkwa na ọ na-abụ e gbuo àhàmà, a bụghị ya n'ukwu, o puchie.
N'iji chọpụta ebe mmiri siri wee bàá òpì ụgbọgụrụ, gọọmenti steeti Anambra eguzobela òtù nnyocha pụrụ iche iji nyochaa, chọpụta, ma lebà anya n'ihe bụ isi sekpụ ntị nà ihe ọ bụ ya bùtèrè nsogbu ahụ na-adapụta n'etiti obodo Omor na Ụmụmbo, dị n'okpuru ọchịchị Ayamelum.
Òtù ahụ e guzobèrè n'Awka na nso nso a bụ nke e nyèkwara ọrụ ịtụpụta usoro kacha mma a ga-esi weta ya bụ nsogbu n'isi njedobe kpamkpam, ma gbochiekwa ya maọbụ ụdị nsogbu ọzọ dị etu ahụ ịdapụtakwa maọbụ selitekwa isi ọzọ n'ọdịnihu na mpaghara ebe ọbụla n'ime steeti ahụ.
Ya bụ òtù ọrụ, bụ nke mmadụ iri mejupụtara, nwèrè Ọkammụta Solomon Ekwenze dịka onyeisi oche ya, ma nwekwazie Dọkịta Emma Ude-Akpeh nke ụlọọrụ ode akwụkwọ izugbe steeti ahụ dịka ode akwụkwọ ya.
N'okwu ya oge ọ na-egùzobe òtù ahụ n'aha Gọvanọ Willie Obianọ, osote aka na-achị steeti ahụ, bụ Dọkịta Nkem Okeke kọwara na ọ bụ ihe na-echu ọchịchị steeti ahụ ụra oge ọbụla, bụ ịhụ na e nwere udo, ịdịnotu, na ezi nchekwa ndụ na akụnụba n'ime steeti.
Ọ dụkwazịrị ndị òtù ọrụ ahụ ka ha gbasie mbọ ike, rụọ ọrụ ahụ a hànyèrè ha n'aka dịka o siri kwesi, ma wetekwara gọọmenti nchọpụta ha, ozi, nakwa ihe ndị ọzọ dị oke mkpà a chọrọ, iji weta ya bụ nsogbu n'isi njedobe n'oge adịghị anya.
Igbo sị na onye ọ na-eme omume omume na-ebe obube obube, ma sịkwa na ọnụ anaghn edere duu ma ihe ọ na-ata agwụghị.
N'ịgbaso nke a, ndị obodo Ekwulọbịa, dị n'okpuru ọchịchị Agụata na steeti Anambra akpọkuola gọọmenti steeti ahụ, nke Gọvanọ Willie Obianọ nọ n'isi ya ka ọ gbatara ha ọsọ enyemaka na mbize Ụmụachịana, bụ nke chighatakwara azụ wee malitekwa ịkpa ike, tinyere ihe ndị ọzọ na-ebi obodo ahụ aka ọjọọ.
Ụlọọrụ ahụ na-ahụ maka ịgbasa ozi azụmahịa na steeti Anambra, bụ ụlọọrụ 'Anambra State Signage and Advertisement Agency ANSAA' amalitela ịkụtùsì ihe mgbasa ozi azụmahịa bụ 'Billboard' e tinyesiri n'ebe iwu akwadoghị, ndị tara nchara, na dị nke mebisiri emebi na Nnewi, dị n'okpuru ọchịchị Nnewi North.
Ọ katọrọ etu ụfọdụ si etinye nke ha aghara aghara n'ebe ezighị ezi, ma n'okpuru ebe eriri ọkụ gara nakwa ebe ndị ọzọ adịghị mma n'anya, bụ nke nwere ihe egwu dị iche ọ na-eweta.
Ya bụ mmemme ntụliaka é mere n'ụzọ udo bụ nke a nọrọ na ya wee họpụtakwa ndị ndu òtù ahụ n'okpuru ọchịchị ime obodo dị iche iche na steeti ahụ, bụkwa ndị e guzobere ma dukwa n'iyi ọrụ ngwangwa e mechara ya bụ ntụliaka.
Na nhọpụta nke e mere n'ogoogo steeti, Maazị Festus Emeka Udodeme bụ onye nwetara mmeri dịka onyeisioche ọhụụ òtù ahụ n'ime steeti Anambra, na ya bụ ntụliaka wééré ọnọdụ n'Awka bụ isi obodo steeti ahụ.
Ndị ọzọ a họpụtakwara iji ọkwa dị iche iche n'otu ahụ n'ogoogo steeti ahụ gụnyèrè Maazị Titus Akpudo osote onyeisi Maazị Chukwudubem Okafor odeakwụkwọ Maazị Godwin-Iwuchukwu odebe ego Maazị Fredrick Nwafor odekọ ego tinyeré Maazị Samuel Udogalanya osote odeakwụkwọ.
Ndị ọzọ gụnyèrè Maazị Gilbert Olumba odeakwụkwọ mgbasaozi Maazị Peter Ezeofor odeakwụkwọ nhazi Maazị Emmanuel Emelife osote odebe ego Maazị Samuel Nweke osote odeakwụkwọ mgbasaozi Maazị Innocent Nwabuike osote odekọ ego na Maazị Moses Odianma osote odeakwụkwọ nhazi.
N'okwu nnabata ya, ya bụ nwa amadi a họpụtara ọhụụ dịka onyeisioche òtù ahụ n'Anambra, bụ Maazị Udodeme kèlèrè ndị òtù ahụ maka ịkwàdo ya ịbanye n'ọkwa ahụ dị elu nakwa inye ya ohere ọma ahụ iji jere steeti ahụ, Ndị Igbo nakwa ala Nigeria ozi.
O kwere nkwà na ọchịchị ya ga-arụ isi ụlọọrụ bụ ịgbà maka òtù Ọhaneze Ndị Igbo n'ime steeti Anambra, ma kọwapụtakwa mkpà ọ dị na e mèrè ka ya bụ òtù guzosie ike n'ime obodo na okpuru ọchịchị niile dị iche iche na steeti ahụ.
Ọ rịọkwara ha otu ihe ahụ n'isi ọchịchị ahụ batara ọhụụ ugbua, ọbụladị dịka ọ dụrụ ndị ndu ọhụụ ahụ ọdụ ka ha na-akwàdo ma jigidesiekwa omenala Igbo ike, ma kwàlitekwa ùgwù dịịrị òtù ahụ site n'ịchụsò na imezùpụta ebumnobi òtù ahụ n'ozuzuokè n'ime steeti ahụ.
Ya bụ ntụliaka e mere n'ịgbasò ntụziaka ahụ gọọmenti nyere maka ọrịa nje korona, dọtàrà ọtụtụ ndị dị iche iche e ji okwu ha agba ìzù, bụ ndị sitere mpaghara ebe dị iche iche n'ala Nigeria na mpụga ya wee bịa sonye na ya.
Kọmishọna Mezue kwupụtara nke a na nnukwu ọgbakọ gọọmenti steeti ahụ na ndị nnọchianya òtù jikọtara ndị abụghị ndị Anambra bi na steeti ahụ nwèrè, bụ nke weere ọnọdụ na nsonso a n'Ọka Awka bụ isi obodo steeti Anambra.
Ọ gbarụrụ ihu banyere etu ịrịọ arịrịọ sizị arị ibe ya elu ugbua na steeti ahụ, nakwa etu ndị mmadụ sizịrị jiri ya wee merezie aka ọrụ, ọkachasị ndị ụfọdụ n'ime ha na-eji ụmụaka kwesiri ịnọ n'ụlọakwụkwọ wee na-arịọ arịrịọ.
Igbo sị na ọ na-abụ onye a gwara agwa ma ọ nụghị anụ, o mee emee ọ hụ ahụ ma sịkwa na ọ na-abụ agadi nwaanyị kachie ntị wụọ aja, e bute ozu ya n'ofète nke ọzọ.
Ka ọ dị taa, ndị uweojii steeti Lagos anwụchiela ma kpụgharịa mmadụ dị narị abụọ, iri atọ na asaa 237 maka inupu isi n'iwu na ntụziaka ahụ gọọmenti nyere banyere ọrịa nje korona.
Ndị ahụ e jidere ka e kwuru na ha bụ ndị gara gbaa oringo n'ụfọdụ ụlọ nkwariakụ dị na mpaghara Surulere na Victoria Island dị na steeti ahụ, ma bụrụkwa ndị a nwụchikọrọ n'isi nwụcha izu ụka gara aga, ebe ha nọ agbara oringo ma na-ekporikwa ndụ.
O mere ka a mara na ụlọọrụ ya na ndị ọrụ ya agaghị ada mbà n'itinye amụma iwu na ntụziaka gọọmenti n'ọrụ nakwa ịgba mbọ hụ na ndị mmadụ rubere isi n'ozuzuoke nye ntuziaka ahụ gọọmenti nyere dịka ụzọ kacha mma isi gbochie mgbasà ajọ ọrịa ahụ.
O mekwazịrị ka a mara na a ga-akpụpụ ndị oringo ahụ e jidere ụlọikpe, ebe a ga-eji usoro iwu wee nye ha ọnọdụ ruuru ha, dịka ihe ha mere siri dị.
Njem nleta ahụ bụ nke Dọkịta Okeke mere na nsonso, ma bụrụkwa nke Kọmishọna na-ahụ maka ewumewu ụlọ na steeti ahụ, bụ Michael Okonkwo sonyere na ya, bụ onye dugharịrị ya n'ogige ahụ ma kọwaara ya ka ọrụ siri gbata kwụrụ.
N'okwu ya n'ebe ahụ, Dọkịta Okeke gosipụtara obi añụrị ya bànyere etu ọrụ si agawanye n'ihu n'ebe ahụ, ma gosipụtakwa afọ ojuju ya n'ogoogo akụrụngwa ọhụrụ ahụ e bulatara.
Ya bụ akụrụngwa ígwè nke a ga-eji wee kụọ elu ụlọ ahụ gbamgbam, ka Dọkịta Okeke mere ka a mara na ọ ga-enye aka ime ka a gbapụ ọrụ ahụ ọsọ.
O kwupụtazịkwara ezi olileanya o nwere na ọrụ ga-akụrụ ọnọ n'ebe ahụ tupu isingwụcha ahọ a, ọbụladị dịka ọ kpọkuzịrị ụlọọrụ ji ọrụ ahụ ka welitekwuo aka, iji hụ na a rụchapụrụ ya bụ ọrụ n'oge a tụrụ anya na a ga-arụcha ya.
Na mbụ n'okwu ya, onyeisi ụlọọrụ ji ọrụ ngo ahụ, bụ Injinia Abiola Kolawole mere ka a mara na akụrụngwa ọhụrụ ndị ahụ e bụlatagodiri bụ kọntena ngwaọrụ iri na ise n'ime kọntena ngwaọrụ iri ise na isii a ga-ebulata n'ogige ahụ maka ya bụ ọrụ.
O nyekwazịrị owùwèanya na kọntena ngwaọrụ iri anọ na otu fọrọ afọ ga-abata n'ọdịnso a, ma kwe nkwa na ụlọọrụ ahụ ga-agbasi mbọ ike ma welitekwuo aka n'ọrụ, iji hụ na ha rụchapụrụ ya n'oge a tụrụ anya, nawka n'ogoogo dị elu.
Ọ dị ncheta na ọchịchị steeti Anambra nke Gọvanọ Willie Obianọ nọ n'isi ya, nọrọ n'ọnwa ekeresimeesi ahọ 2018, wee gbapee ma malite ọrụ ụlọ èzùméézù mba ụwa ahụ, bụ nke ga-abụ nke mbụ na mbụ ya a na-arụ na mpaghara ndịda-ọwụwa anyanwụ ala Nigeria.
Ya bụ ụlọ ezumeezù, nke ga na-abàtakwa mmadụ ruru puku iri ise n'ọnụ ọgụgụ ma a rụchaa ya, ga-enwe òkpùkpù iri, nwee gbamgbam ogo ya ga-eru mità iri na asatọ, ma nwekwa ebe a na-atụ ndụ mmanụ, na ọtụtụ ime ụlọ ọgbakọ ezumeezu n'ime ya, tinyere ọtụtụ ihe ndị ọzọ.
Anyammiri gara na nsonso a dịka ọkụ ọgbụgba gbagburu ụmụaka ntaakara nursery dị iri abụọ n’ọnụọgụ na mba Niger, n’izuụka gara aga.Ọkụ ahụ gbachibidoro ha na klaasị ụlọ akịrịka straw-hut classrooms ha na-agụ akwụkwọ.
Onyeisi ndị ọrụ nsọnyụ ọkụ mba ahụ, bụ Colonel Bako Boubacar kwuru sị na ọtụtụ n’ime ndị ahụ nwụrụ anwụ bụ obere ụmụaka tinyere na amatabeghị ihe kpatara ọkụ ọgbụgba ahụ na Niamey.
Otu onyenkuzi so n’òtù jikọtara ndịnkuzi Niger kwuru na ụlọakwụkwọ ahụ nwèrè ihe dịka ụmụakwụkwọ narị asatọ, ndị gụnyere ụmụaka nọ na ntaakara.
Mounkaila Halidou kwuru sị Ọkụ ahụ malitere site na geeti ụlọakwụkwọ.Ebe e nweghị ebe ọzọ a ga-esi gbapu, ọtụtụ ndị mmadụ tọkịịrị n’ime, ebe amanyere ụmụakwụkwọ ka ha maa elu aja wee gbapụ.Ndị nwụrụ anwụ bụkarịchara ụmụaka ndị ka nọ na ntaakara.
Onye ọrụ nsọnyụ ọkụ ọzọ kwuru na ọkụ ahụ gbagworo klaasị ụlọ akịrịka dị iri abuọ na otu nke ụmụaka tọkịịrị n’ime ha.
Ụlọ Omeiwu Sinati nọrọ ụbọchị Tuzdee rịọ Ngalaba Gọọmenti Etiti Njem Ụgbọelu dị n'aka na ụlọọrụ ndị ọzọ nkea metụrụ ka ha kwalite ọdụ ụgbọelu Ibadan, Alakia n'ogo mba ụwa ga-enwe akarọngwa ọgba ọhụrụ.
Nkea bụ nke soro dịka Sinatọ Kola Balogun na-anọchite anya Mgbada Ugwu Oyo siri APC na ndị Sinatọ iri atọ na asaa gbasara n'otu ndọrọndọrọ ọchịchị ndị ọzọ na ngalaba ọchịchị ala anyị kwadoro oge ngụpụta nke ụlọ Omeiwu ahụ.
O kwuru na ala nke gọọmenti wetara maka ọdụ ụgbọelu Ibadan ruru ihe dịka hecta narị ise, iri ise na asaa na ụma, ga-ezu n'uju maka ọdụ ụgbọelu mba ụwa.
Onyeisi Ụlọ Omeiwu ahụ, Ahmad Lawan, gwaziri Kọmitii na-ahụ maka Njem Elu ka ha mee nnyocha nke ọma na ebe o metụtara iwu gbasara atụmatụ ahụ ma wetara ụlọ omeiwu ụsa ha na izuụka asatọ.
Nnabata ahụ a ga-anabata ọdụ ụgbọelu mbụ n'ebe ahụ bụ nke e kwupụtara site n'ọnụ Gọvanọ Willie Obianọ, bụ aka na-achị steeti ahụ, n'okwu ya na nsonso a banyere ọdụ ụgbọelu ahụ, bụ nke a rụrụ n'Ụmụeri, dị n'okpuru ọchịchị ime obodo 'Anambra East'.
Oge ọ na-enye nkọwa banyere ya bụ ọdụ ụgbọelu, Gọvanọ Obianọ mere ka amara na o so n'ọdụ ụgbọelu kachara wee buo ibu n'ala Nigeria, ma nwegasịa kpọchakpọcha akụrụngwa dị iche iche a na-ahụta n'ọdụ ụgbọelu dịgasị na mba ofesi, nke mezịrị ka ọ bụrụ ejiamaatụ n'ogoogo mba ụwa.
Nzukọ Mba Afrịka adụọla Naijiria na mba ndị ọzọ ọdụ ka ha chekwaa ókèala ha karịsịa n'ebe o metụtara ọnọdụ nchekwa na aghụghọ dịka ụzọ kacha mma iji were dozie ezi ọnọdụ nchekwa n'okèala.
Nzukọ ahụ kpọkukwara mba ndị ọzọ ka ha na mba ndị gbara ha okirikiri kparịta ụka gbasara ihe ha ma ka ewere wulite ezi ọnọdụ nchekwa n'okèala obodo na ibe ya.
O kwuru na ngwangwa mmiri zochara n'ebe ahụ, a gaghị ahụzịkwa ya anya ọzọ, ma kọwaa na ya bụ ọdụ ụgbọelu bụ ebe ma ndị njem ma ngwaahịa ga na-ada.
Nkea bụ ihe pụtara ìhè na ọzụzụ maka okeala nke otu nzukọ Afrịka chịkọbara maka mba ọdịda anyanwụ Afrịka were ọnọdụ n'isi obodo Naijiria, Abuja.
Ozi nke sitere n'aka nzukọ ahụ ụbọchị Fraịdee na ngwụcha ọgbakọ ha nwere rịọrọ obodo ndị so nzukọ mba Afrịka ka ha leba anya na mmekọrịta nke otu ndị na-ahụ ma na-ahazi okwu gbasara okèala.
Dịka ozi ahụ siri dị, Mba ndị soro na Nzukọ Afrịka ga-ahazi ụzọ kacha mma ma wulite ezi nchekwa n'ebe oke ala ha dị.
Igbo sị na ọ na-abụ onye a gwara kwe, a hụ ọzọ, a gwakwa ya, mana onye a gwara agwa ma ọ nụghị anụ, o mee emee, ọ hụ ahụ.
N'ịgbaso nke a, òtù ndọrọndọrọ ọchịchị 'All Progressives Congress' APC, ngalaba nke steeti Anambra akpọkuola ụmụafọ steeti ahụ ka ha sonyere òtù ndọrọndọrọ ahụ ma sonyesiekwa ike na ndebànyegharị aha ahụ na-aga n'ihu ugbua na steeti ahụ.
Òkù a bụ nke a kpọrọ site n'ọnụ onyeisioche òtù ahụ n'ime steeti Anambra, bụ Maazị Basil Ejidike, n'okwu ọ gwara ndị nta akụkọ n'Ọka Awka bụ isi obodo steeti ahụ.
O mere ka a mara na isi ọchịchị òtù ndọrọndọrọ ahụ n'Anambra na-agbasi mbọ ike ịhụ na ya bụ atụmatụ ndebànyegharị ahà gàrà nke ọma n'ime steeti ahụ, ma bụrụkwa nke e mere n'ụzọ ghe anya oghe, n'enweghị nsogbu ọbụla.
Dịka ọ na-akpọpụtasị ụfọdụ ọrụ mmepe ahụ ọchịchị Onyeisiala Buhari rụrụ na mpaghara ahụ, o kwezịrị ya nkwà na ndị mpaghara ahụ agaghị ada mbà n'inye ya, ọchịchị ya na otu ndọrọndọrọ APC nkwàdo zuru òkè.
Ụfọdụ ndị omeiwu steeti Anambra nọrọ na nsonso a wee bàgide na njem nleta n'ogige ebe ahụ a na-arụ ụlọ ezumezu mba ụwa n'Ọka Awka bụ isi obodo steeti Anambra, iji mara ka ọrụ si aga n'ebe ahụ.
Mmadụ atọ nọrọ na nsonso a wee gbanahị ọnwụ ha, dịka ajọ ihe mberede okporo ụzọ dapụtara n'àkwà ebe ahụ ụgbọala na-agba n'elu na-agba n'ala dị n'Amawbia, n'Awka bụ isi obodo steeti Anambra.
Mmadụ asaa abụrụla ndị zutere ọnwụ ike ha, dịka ihe ụgbọelu ndị ọrụ agha elu ala Nigeria nwèrè ihe mberede na nsonso ọdụ ụgbọelu Nnamdi Azikiwe dị n'Abuja, wee binwuru ọkụ, ma gbarikọọ.
O kelekwazịrị aka na-achị steeti ahụ bụ Gọvanọ Willie Obiano maka ezi ọrụ dị etu ahụ, ma mee ka a mara na nke ahụ so n'otu nnukwu ihe dị iche iche a ga-eji na-echeta ọchịchị ya na steeti ahụ.
Nke a bụ nke e kwupụtara site n'ọnụ onye na-ahụ maka mmekọrịta ọhaneze na isi ụlọọrụ ndị ọrụ agha elu ala Nigeria, bụ Maazị Ibikunle Daramola, site n'ozi ọ kụpụrụ banyere ya bụ ihe mberede ụgbọelu dapụtara ụbọchị ụka gara aga.
Dịka o siri kọwaa, ya bụ ụgbọelu bụ nke e zubere ka ọ bagide n'ọrụ ngagharị nnyocha banyere ịzọpụta ụmụakwụkwọ ahụ a tọọrọ ụbọchị Wenezdee izuụka gara aga site n'otu ụlọakwụkwọ dị na mpaghara steeti Niger.
Na ntụnye nke ya, onyeisi òtù ọrụ na-ahụ maka ewumewu n'ụlọomeiwu steeti ahụ, bụ Maazị Lawrence Ezeudu gbàrà akaebe na ụlọọrụ ngo na-arụ ụlọ ahụ na-arụ ya nke ọma n'ịgbaso eserese na ogoogo e kwuru, ma jirikwa akụrụngwa bụ ọkachamma wee na-arụ ya.
Ọ kpọkukwara ndị na-anyà ụgbọala ka ha kwụsị ịgba oke ọsọ maọbụ ime ihe ndị ọzọ megidere iwu na-achị okporoụzọ, ọbụladị dịka o kpere ka onye nke ahụ nwetara mmerụahụ gbakere ma nweta ọgwụgwọ zuru oke n'oge adịghị anya.
O mere ka a mara na mmadụ asaa niile nọ n'ụgbọelu ahụ nwụrụ n'ihe mberede ahụ, ma kwuo na a na-enyo enyo na ọ bụ ngharịpụ njini nke ụgbọelu ahụ mere ya bụ ihe mberede jiri dapụta.
N'okwu ya banyere ajọ ọdachi ahụ, Minista na-ahụ maka njem ụgbọelu n'ala Nigeria, bụ Maazị Sirika Hadi kọwara nke ahụ dịka nke jọgburu onwe ya, ma nye ntụziaka ka e mee nnyocha miri emì banyere ya bụ ihe mberede na ihe kpatara ya.
Aha mmadụ asaa ahụ nwụrụ n'ime mberede ụgbọelu ahụ bụ Haruna Gadzama, Henry Piyo, Micheal Okpara, Bassey Etim, Olasunkanmi Olawunmi, Ugochukwu Oluka, na Adewale Johnson.
A kpọkuola ma gwa ụmụnwaanyị ka ha gbaa mbọ na-enyòcha ara ha na akụkụ ahụ ha ndị ọzọ na mgbe na mgbe, dịka ụzọ kacha mma isi chọpụta ma gbochie ọrịa kansà nà ọrịa ndị ọzọ na-efe èfè n'ogè.
Nke a bụ 'isi sekpụ ntị' na mmemme inye nkụzi banyere ọrịa kansà bụ '2021 Cancer Awareness Campaign', bụ nke a chịkọbàrà site n'aka Ọba Akwụkwọ Steeti Anambra, ma bụrụkwa nke weere ọnọdụ na ngalaba ọba akwụkwọ ahụ dị n'Ihembọsị, n'okpuruọchịchị ime obodo Ekwusigo dị na steeti Anambra.
Ya bụ mmemme a chịkọbara maka ụmụnwaanyị bụkwà nke ọba akwụkwọ ahụ jiri wee merùbe mmemme ụbọchị ọrịa kansà nke ahọ 2021.
Ọ kọwara mkpa ọ dị mmadụ inyòchà onwe ya mgbe niile na ịchọpụta ọrịa n'oge, ma kpọkuzie ndị ọzọ bụ ndị aka ji akụ n'obodo dị iche iche ka ha ñòmie Agbalanze Arazu site n'inye ụdị nkwàdo ahụ o nyere, n'ihi ọtụtụ uru dị iche iche nke ahụ na-ewèta.
N'aka nke ya, onye ọzọ sonyere na mmemme ahụ, bụ Oriakụ Amaka Alor kpọkuru ụmụnwaanyị ka ha na-eme nnyòcha ahụ ha oge niile.
Ọ na-abụ onye a gwara agwa, ma ọ nụghị anụ, o mee emee, ọ hụ ahụ maka na agadi nwaanyị kachie ntị wụfèé aja, e bute ozu ya n'ofete nke ọzọ.
O wee bụrụ etu ahụ ka ụlọọrụ 'Anambra State Physical Planning Board' ANSPPB siri wee kụtuo ụlọ a rụrụ n'ebe iwu akwdòghị na Nkpọr dị n'okpuru ọchịchị Idemili North nke steeti Anambra.
Ọ na-abụ a nyụọ nsị, a kapịàghị ya ọnụ, ọ bụrụ òtòrò, maka na ọ na-adị mma, a kpụchaa Diji, a kpụnye ya óké ji n'aka.
N'ịgbaso nke a, aka na-achị steeti Anambra, bụ Gọvanọ Willie nọrọ na nsonso a wee nye ndị eze ọdịnala ọhụrụ obodo Orsumoghu, Ideani na Ugbene asambodo, iji gosi na gọọmenti kwàdoro ma nye ha ikike ịbụ eze ọdịnala obodo ha dị iche iche.
Mmemme inye asambodo a bụ nke weere ọnọdụ n'ebe obibi Gọvanọ dị n'Amawbia, ma bụrụkwa nke ọtụtụ ndị dị iche iche e ji okwu ha agba izu n'ime steeti ahụ sonyere na ya.
Ọ kpọkukwazịrị ndị na-arụ ụlọ ka ha gbaa mbọ na-enweta nkwàdo gọọmentị site n'aka ụlọọrụ gọọmentị dị iche iche e wepụtara maka ime nke ahụ, iji wee gbanahị ịkwa ngarammara n'oge ikpeazụ, maka na ajụghị ajụ wee rie na-ebute arịaghị arịa wee nwụọ.
Ọ kọwakwara ndị eze ọdịnala dịka ndị bara oke úrù na ndị nwere nnukwu ọrụ nà ntụnye pụrụ iche n'ichekwaba omenala na ọdịnala, na n'ịkwàlite udo ọganihu na mmepe obodo.
Ọ dụrụ ha ọdụ ka ha gbaa mbọ kwàlite udo tọrọ àtọ na ịdịnotu n'obodo ha dị iche iche, ma hụkwa na e nwere ezi mmekọrịta n'etiti ha na ndị ji ọkwa ọchịchị obodo ha, na ndị ha na-achị achị.
N'okwu nke ya, Kọmishọna steeti ahụ na-ahụ maka ihe gbasaara echichi ọdịnala na ọchịchị ime-ime obodo bụ Maazị Greg Obi kọwàra na asambodo ahụ e nyere ndị ahụ dabàrà adabà n'usoro iwu na-achị steeti ahụ.
Na ntụnye nke ya, onyeisioche òtù jikọtara ndị eze ọdịnala na mpaghara ndịda-ọwụwa anyanwụ ala Nigeria, ma bụrụkwa eze ọdịnala obodo Ọnịtsha, bụ Igwe Nnaemeka Alfred Achebe gwàrà ndị eze ọdịnala ọhụrụ ahụ ka ha were eziokwu, égwù nke Chineke na ịkwụba aka ọtọ wee duo obodo ha.
Ọ na-abụ onye kpọọ onwe ya òké, bùúsù esu ya ọnụ, maka na ọ bụ etu onye siri mete ka e si emeso ya.
Ka ọ dị taa, ụlọọrụ ahụ na-ahụ maka ọdịmma ọhaneze na ihe metụtara ụmụaka na ụmụnwaanyị n'ime steeti Anambra anwụchiela mmadụ abụọ maka iji ụmụaka arịọ arịrịọ na steeti ahụ.
Ka o sila dị, oge mbụ ahụ a nwụchikọrọ ha n'ahọ gara aga, Kọmishọna na-ahụ maka ụlọọrụ ahụ, bụ Oriakụ Ndidi Mezue nyechara ha ndụmọdụ megide ịrịọ arịrịọ, nye ha nri, ma nyekwa ha ego ka ha wee ga malite ndụ ọhụrụ ma kwụsịzie ịrịọ arịrịọ.
Dịka a ga-asị na nke ahụ ezubeghị, Kọmishọna Mezue kpọkwara ògbò ya nke steeti Nasarawa oge ahụ, ma gwa ya ka o nye nwaanyị ahụ bụ onye Nasarawa e jidere ọrụ ka o wee si ebe ahụ na-enweta ego o ji azụ ụmụ ya, ma sepuzie aka n'ịrịọ arịrịọ kpamkpam.
Ka o sila dị, n'ihi na ndị Igbo sị na ihe na-esi nkakwụ isì dị ya n'ime ahụ ụmụnwaanyị abụọ ahụ, n'agbànyèghị ihe niile ahụ e meere ha, kpọkwara ụmụaka ha laghachi azụ n'Anambra ọzọ, wee malitekwa iji ha arịọ arịrịọ, tupu aka wee kpàrazie ha na nke ikpeazụ a.
Ótù nnukwu ụgbọala e ji ebu ibu nwere akara efere ABN 440 VP na nnukwu ụgbọala ọzọ e jikwa ebu ibu enweghị ákàrà nọrọ ụbọchị Tuzdee wee nwee ihe mberede okporouzọ, dị n'okporoụzọ ochie Umuokpu esi aga Ọnịsha.
Onye na-ahụ maka mgbasàozi n'ụlọọrụ 'Federal Road Safety Corps' FRSC n'ime steeti Anambra, bụ SRC Florence Edor kwupụtara nke a n'ozi ọ kụpụụrụ ndị nta akụkọ n'Awka.
O kwuzịrị na ndị ọrụ FRSC nọ n'Ọka Awka gara n'ebe ahụ ya bụ ihe mberede mere ozigbo, wee bughasịa ụgbọala na ihe ndị ahụ dachiri ụzọ.
Ka ọ na-ekwu okwu bànyere nke ahụ, onyeisi ụlọọrụ FRSC na steeti Anambra, bụ C.C.Andrew Kamapayi dọrọ ndị na-anya ụgbọala aka na ntị megide ịgba oke ọsọ na isi n'ụzọ ekwesighị ekwesi wee na-agbafè onye ọzọ, ọkachasị n'ebe gbagọrọ agbagọ.
N'akụkọ nke ọzọ dịkwa ka ibè ya, mmadụ ise ọzọ gbanahịrị ọnwụ ha, dịka otu nnukwu ụgbọala NISSAN nwèrè nsogbu mberede, wee dànyere otu onye ọgbatumtum na-agara onwe ya na ncherịta ihu ụlọụka 'Deeper Life Church' dị n'Ụmụnze, n'okpuru ọchịchị 'Orumba South' nke steeti Anambra.
Akụkọ kọrọ na ya bụ ihe mberede dapụtara oge ụgbọala ahụ pụnahịrị onye na-anya ya n'aka n'ihi ihe ahụ mebiri na ya oge ọ nọ n'ọsọ, nke mezịrị ka o búó ya aka, ò wèé dànyere onye na-anya ọgbatumtum bụ Maazị Jacob Okoye, bụkwa onye na-abịa n'ihu oge ahụ.
Dịka ọ na-adọ ndị na-anyà ụgbọala aka na ntị ka ha gba mbọ na-eleru ụgbọala ha anya nke ọma tupu ha eburu ya pụta n'okporoụzọ, onyeisi ụlọọrụ FRSC na steeti ahụ bụ CC Kumapayi kpekwazịrị ka ndị ahụ nwetara mmerụahụ gbakere ma nwere onwe ha n'oge adịghị anya.
Ndị ọrụ nsọnyụ ọkụ steeti Anambra nọrọ na nsonso a wee gbochie ajọ ihe mberede chọrọ ịdapụta n'Ọka Awka site n'ịsọnyụ ọkụ dapụtàrà n'akụkụ ọdụ mmanụ ụgbọala Stanel dị na mpaghara ụzọ awara awara ahụ siri Enugu gaa Ọnịsha.
N'okwu nke ya, onyeisi ọrụ nsọnyụ ọkụ na steeti Anambra bụ Maazị Martin Agbili nyèrè nkọwa banyere etu ha siri nwete òkù mberede maka ọkụ ọgbụgba ahụ, nke mezịrị ha jiri kwado onwe ha ozigbo ma buru ngwaọrụ ha wụchaa ebe ahụ ma gbòchie ya bụ ọkụ.
Dịka ọ na-echètere ndị mmadụ na ụgụrụ ka dịkwà ugbua, Maazị Agbili nyèkwàzịrị ọhaneze ndụmọdụ ka ha kpọtụrụ ụlọọrụ ha n'oge mgbe ọbụla ha hụtara ọnọdụ ntụmadụ ọkụ ọgbụgba, iji wee gbata ọsọ ma gbanyụọ ya n'ogè.
Gọọmenti etiti amalitela ikesàrà ụmụnwaanyị ruru puku abụọ na narị asatọ 2,800 ego dị nde naịra iri ise na isii, dịka ego nkwàdo n'okpuru atụmatụ 'National Social Investment Programme NSIP'.
Mmemme nkesà ego ahụ bụ nke weere ọnọdụ n'ogige 'Dora Akunyili Women Development Centre' dị n'Ọka Awka bụ isi obodo steeti ahụ, ma bụrụkwa nke e mere site n'aka Minịsta na-ahụ maka Ọdịmma Ọhaneze na Nkwalite Ọnọdụ Obibindụ, bụ Hajiya Sadiya Umar Farouk.
Ọ sị na e wepụtara atụmatụ nke ikesàrà ụmụnwaanyị nọ n'ime ime obodo ego ahụ bụ iji mee ka ụmụnwaanyị sonyere n'ihe a na-eme ma sorokwa rite uru na ya.
Ọ kpọkuzịrị ndị ọbụla soro rite urù n'ego ahụ ka ha tinye ya n'ihe ga-abara ha úrù iji wee sikwa ebe ahụ nweta ego ọzọ, karịa irichàpụ ya n'ọnụ.
N'okwu nke ya, Kọmishọna na-ahụ maka ọdịmma ọhaneze na ihe metụtara ụmụnwaanyị na ụmụaka, bụ Oriakụ Ndidi Mezue kelere gọọmentị etiti maka ịga n'ihu n'ezi ọrụ ya n'ịkwàlite ọnọdụ obibindụ ụmụ mmadụ n'agbanyeghị ọnọdụ ihe isi ike dị n'ala Nigeria ugbua.
Ọ kpọkuzịrị ndị ahụ ritere uru n'atụmatụ ahụ ka ha jiri ego ahụ wee mepụta ezigbo ihe ma jirikwa ya gbaara onwe ha mbọ, ka ebumnobi e jiri hibe ya wee nwee ike ịbịa na mmezù.
Anyammiri wụsịrịnnọọ ka mmiri ozuzo ụbọchị Tuzdee na steeti Oyo, dịka ọkụ ọgbụgba dabidoro ma gbarikọọ ọtụtụ ngwaahịa na ihe ndị ọzọ gburu ego ruru nde kwuru nde naịra n'ahịa Sabo dị na steeti ahụ.
Ndị ọnọmgbeomere kwuru na a kpọrọ ndị ọrụ nsọnyụ ọkụ steeti ahụ ozigbo ọkụ ahụ malitere, mana tupu ha gbakàrịchaa ala ka ọkụkọ na-eyi akwa wee bịaruo n'ebe ahụ, ọkụ agbarikọchaala ọtụtụ ihe na ya bụ ahịa.
N'okwu ya banyere ọkụ ọgbụgba ahụ, onyeisi ọrụ nsọnyụ ọkụ na steeti ahụ, bụ Maazị Moshood Adewuyi kwuru na ya bụ ọkụ gbara n'ahịa ahụ n'ezie, ma kwuo na ọ bụ ọdụ ahịa atọ ka ọkụ ahụ gbarikọrọ n'ebe ahụ.
O kwuru na ọ bụ ebe a na-ekpofu ahịhịa dị na nso ahịa ahụ ka ya bụ ọkụ ọgbụgba siri wee malite, wee banyezie n'ahịa ahụ.
Dịka o siri kọwaa, ọ bụ oge ọ fọdụrụ nkeji iri atọ ka ọ kụọ elekere iri na otu nke abalị ka e jiri wee kpọtụrụ ha banyere ọkụ ọgbụgba ahụ ha wee gbara gaba n'ebe ahụ ozigbo, maka na ụlọọrụ ha dị nso na ya bụ ahịa.
Ọ gara n'ihu kọwaa na ndị ahụ ekwesighị ịdị na-ekpofù maọbụ na-agba ahịhịa ọkụ na gburugburu ahịa ahụ, ebe ha ma na ha nwere ngwaahịa gburu ego ruru nde kwuru nde naịra n'ahịa ahụ.
Ọ sị na ndị ahụ mụyere ọkụ n'ahịhịa dị n'ebe ahụ ha na-ekpofu ahịhịa n'ahịa Sabo ahụ, hapụrụ ya wee pụọ, n'anọghị leruo ya anya ka ọ gbachaa ọkụ ahụ wee nwubànyezie n'ahịa ahụ, wee gbarikọọ ọtụtụ ihe.
Ọ kpọkuzịrị ọhaneze ka ha kpachapụ anya etu ha na ọkụ si aga, ma gwakwazie ndị na-azụ ahịa ka ha gbaa mbọ hụ na ebe ha na-egbofu maọbụ na-esu ahịhịa ọkụ adịghị nso n'ahịa ha, iji wee gbanahị ụdị ajọ ọdachi dị etu ahụ ịdapụta ọzọ n'ọdịnihu.
Mmadụ iri na otù nọrọ na nsonso a wee nweta ọzụzụ n'ọrụ aka dị iche iche ma nwetekwa nkwàdo n'ụdị dị iche iche iji màlite ihe dị iche iche ha mụrụ n'okpuru ọchịchị Anaocha dị na steeti Anambra.
O kwuru na ọ bụ site n'ime obodo dị iche iche ka ha siri họpụta ndị sonyere n'ọzụzụ ahụ, nke gụnyere ma ụmụnwoke ma ụmụnwaanyị.
A kpọkuola ụmụakwụkwọ, ndị nkuzi na nne na nna bụ ndị Igbo ka ha jiri asụsụ Igbo wee na-ekwurịta okwu n'ụlọakwụkwọ na n'ezinụlọ ha dị iche iche, ma n'ala Igbo ma na mpaghara ebe ndị ọzọ.
Onyeisi ọba akwụkwọ Steeti Anambra bụkwa Ọba Akwụkwọ Ọkammụta Kenneth Dike dị n'Ọka Awka bụ Dọkịta Nkechi Udeze kpọrọ òkù ma nye ndụmọdụ a n'okwu ya mgbe ya na ụmụakwụkwọ na ndị nkuzi ụlọakwụkwọ dị iche iche na-akparịta ụka n'Ọka bụ isi obodo steeti ahụ.
Mkparịtaụka ahụ bụ nke weere ọnọdụ na njem ngagharị ọba akwụkwọ ahụ bàgidere n'ụlọakwụkwọ ndị ahụ, iji merube mmemme ụbọchị ncheta asụsụ ọdịnala na mba ụwa bụ 'International Mother Language Day' nke ahọ 2021.
Ha kwere nkwà ịgbasi mbọ ike iji na-akwalite asụsụ Igbo n'ụlọakwụkwọ ha dị iche iche malitezie ugbua gaba, karịa ka ha si eme n'oge mbụ, dịka ọba akwụkwọ ahụ siri nye ntụziaka.
Rev.Fr.Obiakor kwèkwàrà nkwà ịkpọ ọba akwụkwọ ahụ ka ha bịaghachi ọzọ maka ụdị mmemme dị etu ahụ ha ga-achịkọba, bụzị nke a ga-eme n'ụzọ kacha buo ibù.
E wezùga mkparịtaụka ahụ, a nọkwara na mmemme ahụ wee nye ụlọakwụkwọ ahụ dị iche iche a gara ụbọchị ahụ akwụkwọ e biri ihe ncheta maka ịkwalite asụsụ Igbo, bụ nke ọba akwụkwọ Anambra nyegasịrị ha ka ha kòbe n'ụlọakwụkwọ dị iche iche.
N'ịgbaso nke a, Kọmishọna na-ahụ maka ọdịmma ọhaneze na ihe metụtara ụmụaka na ụmụnwaanyị n'ime steeti Anambra, bụ Oriakụ Ndidi Mezue azọpụtakwuola mmadụ abụọ ọzọ nwere nsogbu n'ụbụrụ, ma kpọpụta ha n'okporo ụzọ ebe ha nọ.
Ndị a bụ ndị a zọpụtara na mpaghara 'Onisi Onira Garden', dị na gburugburu 'Boromeo Roundabout' dị n'Onitsha, bụ ebe ha bi n'oge mbụ wee na-emetọ ebe ahụ n'ụdị dị iche iche.
Ya bụ Kọmishọna kpụchazịkwara ha isi, dozie ha ka dị ọcha, tupu e buruzie ha wee gaa n'ogige ebe a na-elekọta ndị ara na ndị ọzọ nwere nsogbu ụbụrụ dị na Nteje, n'okpuruọchịchị ime obodo Oyi.
Kọmishọna Mezue kọwara na ọ bụ ebe ahụ ka a ga-anọzị wee lekọta ma gwọọ ha, kụziere ha ọrụ aka, ma nye ha nkwàdo tupu a hapụzie ha  ka ha laa, je bàára onwe ha úrù n'obodo ha dị iche iche.
Ka ọ gachara ihe dịka ọnwa ise o jiri kwachaa nna ya, ihe mgbu ọzọ dakwasara Chimamanda Adịchie, bụ ode akwụkwọ na-ewu ewu na mba ụwa, dịka nne ya bụ Oriakụ Grace Ifeoma Adịchie nwụkwàrà.
Ya bụ nwaanyị gbara ahọ iri asaa na asatọ ka e kwuru na ọ nwụrụ n'Ọka Awka bụ isi obodo steeti Anambra ụbọchị Mọnde, abalị mbụ nke ọnwa Maachi ahọ a, bụkwa ụbọchị ncheta ọmụmụ di ya bụ Ọkammụta James Nwoye Adịchie lagoro mmụọ.
Tupu ọnwụ ya, Oriakụ Grace Ifeọma Adịchie bụ onye nhàzi, bụrụ nwaanyị mbụ jiri ọkwa dịka Rejistra Registrar nke Mahadum Nigeria dị na Nsukka, ma sorokwa n'òtù nlekọta nke ụlọọrụ Anambra State Universal Basic Education Board, ASUBEB.
Ọ kọwara nwaanyị ahụ dịka onye biri ezi ndụ, rụọ ezi ọrụ, ma jirikwa ihe o nwere, ọgụgụisi ya na ndụ ya wee jeere Chineke na ụmụ mmadụ ozi oge ọ nọ ndụ n'ụwa.
Ọ kasizịrị ezinụlọ ndị be Adịchie obi maka ọnwụ ezi nne ha ahụ, ma kpee ka Chineke nabàta ma nye mkpụrụobi ya ezumike udo n'eluigwe.
Ndị Oriakụ Grace Ifeoma Adichie hapụrụ ná-érú ụjụ ọnwụ ya gụIjeoma Adichie, Uchenna Adichie, Chuks Adichie, Okey Adichie, Chimamanda Adichie, na Kenechukwu Adichie ụmụ ya, tinyere ụmụ-ụmụ ya, ndị ọgọ ya na ụmụnne ha ndị ọzọ.
Ọkụ ọgbụgba dapụtara na mpaghara ụzọ Amobi dị n'ime ahịa Ọchanja, n'Ọnịtsha dị na steeti Anambra emeela ọtụtụ ndị mmadụ 'echete ebebe' na nsonso a, ma tinye ọtụtụ ndị ọzọ n'ajọ ọnọdụ ihe isi ike n'otu ntabi anya.
O mere ka a mara na a kpọtụụrụ ndị ọrụ nsọnyụọkụ mgbe ihe ahụ mere, ha wee wụchaa n'ebe ahụ ozigbo, ma nye aka wee gbanyụọ ya bụ ọkụ, nke mezịrị ka ọ ghara inwusà bàá n'ebe ndị ọzọ maọbụ bibikwuo ọtụtụ ihe.
Na ntụnye nke ya, onye duru ndị òtù ọrụ nsọnyụ ọkụ wee bịa ọrụ ahụ, bụ DSP Kerian Uzoma, kọwara na otu ndị ọrụ nsọnyụ ọkụ na ndị uweojii siri wee gbata ọsọ ahụ n'ebe ahụ ya bụ ihe nọrọ wee mee ozigbo ozigbo a kpọtụụrụ ha.
Ha mezịrị ka a mara na nnyocha ka na-aga n'ihu, iji chọpụta ihe ọ bụ ya kpata ajọ ọkụ ọgbugba ahụ n'eziokwu, ya na usoro mgbochi, maka ụdị ajọ ọdachi ahụ ịdapụta ọzọ n'ọdịnihu.
Onyeisi ụlọọrụ ahụ na-ahụ maka njem ụgbọelu n'ala Nigeria a maara dịka ụlọọrụ 'Nigeria Civil Aviation Authority' NCAA, bụ Capt.Nuhu Musa etoola gọọmenti steeti Anambra maka agadaga ọrụ o ji n'aka n'ebe ahụ ọ na-arụ ọdụ ụgbọelu n'Ụmụeri dị n'okpuru ọchịchị ime obodo Anambra East nke steeti ahụ.
N'okwu ya oge ọ gagharịchara wee hụ ka ọrụ si aga n'ebe ahụ, Maazị Musa kọwara na ogoogo e ji arụ ya bụ ọdụ ụgbọelu bụ nke dabara adaba ma bụrụkwa nke kwụdisiri ike ma gbasokwa ogoogo mba ụwa n'eziokwu, n'ilekwasị anya n'etu e si arụ ya.
Otu ụgbọala 'Nissan Xterra Jeep' enweela ihe mberede okporoụzọ, wee sụnye isi n'ọwà mmiri n'Awka, bụ isi obodo steeti Anambra.
Onye mere ka ụwa mara nke a bụ SRC Florence Edor, bụ onye na-ahụ maka mgbasa ozi n'ụlọọrụ 'Federal Road Safety Corps' FRSC, ngalaba steeti Anambra, site n'ozi ọ kọpụụrụ ndị nta akụkọ n'Awka bụ isi obodo steeti Anambra bànyere nke ahụ.
O kwukwazịrị hoohaa na a rụchaa ya bụ ọdụ ụgbọelu, na ọ ga-enye aka n'ịkwalite ọnọdụ akụnụba na ọnọdụ mmepe mpaghara ebe ahụ na steeti Anambra n'izugbe.
Na mbụ n'okwu ya oge ọ na-edugharị ya n'ebe ahụ, Gọvanọ Obianọ nyere nkọwa banyere etu ya bụ ọrụ si aga, ma kwunwòó na ya bụ ọdụ ụgbọelu ga-amalite ịrụ ọrụ oge adịghị anya.
SRC Edor mezịrị ka a mara na e nweghị onye ọbụla nwụrụ maọbụ nweta mmerụahụ ọbụla na ya bụ ihe mberede okporoụzọ.
N'okwu ya banyere nke ahụ, onyeisi ụlọọrụ FRSC na steeti ahụ, bụ CC Andrew A.Kumapayi dọrọ ndị na-anyà ụgbọala aka na ntị banyere imegide maọbụ inupù isi nye iwu na-achị okporoụzọ, bụ nke o kwuru na ọ na-ewèta ọtụtụ ihe mberede okporoụzọ n'ụdị dị icheiche.
Dịka ọ na-echetara ndị na-anyà ụgbọala na onye ọbụla e jidere ka ọ na-enupu isi n'iwu na-achị okporoụzọ bụ onye dara nnukwu iwu, ma bụrụkwa onye a ga-ádà nha puku naịra ise maọbụ a tụọ ya nga ọnwa isii, maọbụkwanụ e mee ya ihe abụọ ndị ahụ.
Ọ kpọtụrụ akpọtụ ma zụọ azụọ na nsonso a dịka Dọkịta Nelson Omenụgha gbapuuru ndị obodo ya mmiri ọñụñụ, ma tinyesikwara ha ọkụ okporoụzọ ji ike si n'anyanwụ were arụ ọrụ.
Ya bụ mmiri bụ nke Dọkịta Omenugha gbapuuru ndị Umuru dị na Nnobi, n'okpuru ọchịchị ime obodo 'Idemili North' nke steeti Anambra, ebe ọkụ okporoụzọ ahụ bụkwa nke a rụnyesiri n'okporoụzọ dị n'ógbè ahụ.
N'okwu ya oge ọ na-agbape mmiri ọñụñụ ahụ, Bishọọpụ ụka Katọliiki na Dayọsiisi Ekwulọbịa, bụ 'Most Revd' Peter Okpalaeke, kọwara ọrụ ọma ahụ dịka nke magburu onwe ya, ma kèléé Dọkịta Omenụgha maka ịmalite, ịrụchapụ na inyefè mmiri ahụ n'aka obodo ahụ, bụkwa nke ọ kọwara dịka ihe kwesiri nñòmi.
Ọ kọwara nwaokorobịa ahụ bụ Dọkịta Omenụgha dịka onye nne na nna ya zụrụ nke ọma, zụlite ya n'egwu Chineke, ma kụnyekwa ezi mkpụrụ n'ime ya, bụkwazị nke o gosipụtagoro site n'ezi ọrụ.
Na mbụ n'okwu ya, ya bụ nwa amadi rụrụ ọrụ ahụ, bụ Dọkịta Omenugha mere ka a mara na ihe kpaliri mmụọ ya ịgbapu mmiri ahụ bụ n'ihi etu ndị obodo ahụ si akpagharị achọ ezigbo mmiri ọñụñụ oge niile, kemgbe ọtụtụ ahọ gara aga.
O kwuru na o kpebiri ịrụrụ ha mmiri ahụ iji gosipụta ezi nzọpụụkwụ, dịka onye ndu ndị ntorobịa ọ bụ, ma sikwazie n'ụzọ dị etu ahụ tụnye ụtụ n'ụzọ pụtara ìhè n'ịkwàlitè mmepe obodo ya, maka na ọ na-adị mma isi n'ụlọ mara mma wee pụba ama.
Mmemme ịgbape mmiri ahụ bụ nke dọtara ọtụtụ ndị dị icheiche e ji okwu ha agba ìzù na ngalaba dị icheiche, bụ ndị siri mpaghara ọtụtụ ebe na steeti ahụ wee bịa iji anya ha hụ ma nabata ya bụ ezi ọrụ Dọkịta Omenụgha rụrụ.
Opekatampe, mmadụ iri na asaa zutèrè ọnwụ mberede ha na nsonso a, dịka ajọ ihe mberede okporoụzọ dapụtara n'Ọnịtsha, na steeti Anambra.
Ndị ọnọmgbeomere kọwàra na ụgbọala ahụ ná-ebu mmadụ iri na asatọ bù ndị njem were eme njem ụbọchị ahụ, tupu mmiri wee buchara ya, sụnye ya isi n'ọwà mmiri.
N'okwu ya oge ọ gara n'ebe ahụ, onye na-anọchite anya ọgbọ nta nkwàdo Ọgbaru n'ụlọ imeiwu steeti Anambra, bụ Maazị Noble Igwe kọwara ihe mberede okporoụzọ ahụ dịka nnukwu ihe ọdachi na-agba anyammiri, ma kpee ka Chineke nabàta mkpụrụobi ndị ahụ nwụrụ anwụ, ma kasikwa ezinụlọ ha obi.
N'okwu nke ya, onyeisi ụlọọgwụ Toronto, bụ Dọkịta Emeka Eze katọrọ ụdị ajọ ọdachi ahụ, ụa nye ndị na-anyà ụgbọala ndụmọdụ ka ha na-akpachàpụ anya n'etu ha si anyà ụgbọala n'oge udummiri a, ọkachisị n'ebe ha amachaghị àlà nke ọma, iji zèére ihe ọdachi dị etu ahụ.
Ihe mberede okporoụzọ dapụtara na steeti Anambra ataala isi mmadụ abụọ, ma tinyekwa mmadụ abụọ ndị ọzọ n'ahụ ụfụ na ihe mmerụahụ n'ụdị dị iche iche.
Onye na-ahụ maka mmekọrịta ọhaneze na ụlọọrụ 'Federal Road Safety Corps FRSC' na steeti Anambra, bụ SRC Florence Edor mere ka a mara nke a site n'ozi ọ kụpụụrụ ndị nta akụkọ, ma kọwaa na ihe mberede okporoụzọ ahụ dapụtara n'ụzọ Obiụnọ dị n'Ekwulọbịa, n'okpuru ọchịchị Agụata.
N'okwu ya banyere ihe mberede okporoụzọ ahụ, onyeisi ụlọọrụ FRSC na steeti Anambra bụ Maazị Andrew A.Kumapayi dọrọ ndị na-anyà ụgbọala aka na ntị ka ha na-akpachapụ anya oge niile, zèére ịgba oke ọsọ, ma jirikwa nwayọ na uchè na-anyà ụgbọala.
O kwuru na ọ bụ ịgba oke ọsọ na-ewetakarị ọkà n'ọnụọgụgụ ihe mberede okporoụzọ na-adapụta aghara aghara na mpaghara ebe dị iche iche steeti ahụ.O chètààrà ha na oji nwanyọ anaghị emerụ ahụ, ma dụọ ha ka ha zèére ịgba oke ọsọ.
O kpekwazịrị ka ndị nwetara mmerụahụ n'ihe mberede okporoụzọ ahụ gbakere mgwamgwa, ma kasikwa ezinụlọ ndị nke ha nwụrụ anwụ obi, kpee ka Chineke nabata ma nye mkpụrụ obi ndị ahụ nwụrụ anwụ ezumike udo.
N'akụkọ ọzọ dịkwa ka ibe ya, mmadụa abụọ ọzọ nwetara mmerụahụ n'ụdị dị iche iche, n'ihe mberede okporoụzọ ọzọ dapụtara na steeti Anambra, oge otu obere ụgbọala jiri ọsọ wee makpuo n'òkpúrù nnukwu ụgbọala gwongworo na-aga aga.
Ihe mberede ahụ dapụtara na ncherịta ihu ọdụ mmanụ ụgbọala 'Ken Maduako Filling Station' dị n'Ihiala n'etiti nnukwu ụgbọala gwongworo a maara dịka 'trailer' n'asụsụ bekee nwéré akara AGL 404 XY, nnukwu gwongworo ọzọ nwere akara AKL 298 YU, na obere ụgbọala Hyundai nwere akara UMA 192 HR.
E buuru ndị ahụ nwetara mmerụahụ gaa ụlọ ahụike 'Our Lady of Lourdes Hospital' dị n'Ihiala ahụ site n'aka ndị ọrụ FRSC, maka inye ha ọgwụgwọ.
Ọnwụ bụ ọzọ a mà na onye ọbụla ga-echirịrị, ma bụrụkwa òkù a ma na onye ọbụla dị ndụ ga-azarịrị chi ya oge ọbụla o jiri kpọọ ya.
Nke a bụ isi sekpụ ntị n'okwuchukwu mmemme ụka akwamozu Papa Sylvester Chukwumalu bụ nke weere ọnọdụ na nsonso a n'ezinụlọ be ya dị n'Ebenatọr, n'okpuru ọchịchị ime obodo 'Nnewi South' nke steeti Anambra.
Dịka ọ na-agba ezi àmà maka ndụ Pa Chukwumalu, 'Fr.' Ọnyịlọha kasìrì ndị na-eru uju ọnwụ ya obi, ma dụkwa ha ọdụ ka ha ñòmie ma gbaso ezi nzọụkwụ nna ha, bụ onye o kwuru na ọ nọrọ ogologo ndụ ma nwekwa ọtụtụ ezi ihe mmụta jupụtara na ndụ ya.
N'okwu ya oge ndị ntaakụkọ na-agba ya ajụjụọnụ, diọkpara Pa Sylvester Chukwumalu, bụ Maazị Celestine Chukwumalu kọwàrà nna ya dịka onye udo na nwoke obiọma jupụtara n'amamihe.
Ọ sị, Nna m bụ onye obiebere, nwoke obiọma, onye udo na onye nwere ịhụnanya n'ebe mmadụ ibe ya nọ.O nweghị ezigbo ihe ị ga-arịọ ya ọ gaghị emere gị.Na ndụ ya niile, ọbụla ma n'ọnwụ ya ugbua, ụwa na-agbara ya akaebe na ọ bụ ezigbo mmadụ.
Dịka ọ na-akọwa na nna ya hapụụrụ ha ọtụtụ ezi ihe nñòmi, ọ gakwara n'ihu kwuo na otu ihe ọ gaghị echefu echefu banyere ndụ nna ya bụ na ọ tọọrọ ya ezi ụkpụrụ ọ ga-agbasò wee kèta ndụ ebighịebi.
N'akụkụ nke ya, otu onye ọzọ akwamozu na ọnwụ nwoke ahụ metụtara, bụ Maazị Chukwuemeka Michael Okafor-Ezelie, kèlèrè Chineke maka ezi ndụ o biri, ogologo ndụ o nyere ya n'ụwa, na etu o siri mee ka akwamozu ya gaa siriri-wèrèrè n'enweghị ọdachi ọbụla.
O kelekwazịrị ndị siri ebe dị iche iche wee bịa sonyere ha na mmemme akwamozu ahụ nà ndị ọzọ nyere aka n'otu ụzọ maọbụ nke ọzọ iji hụ na ọ gara nke ọma, ma kpee ka Chineke kwụghachi ha mmaji kwuru mmaji.
Mmemme akwamozu ahụ dọtàrà ọtụtụ ndị dị iche iche, tinyere Onyeisioche nchere oge n'okpuru ọchịchị 'Nnewi South', bụ Maazị Chieloka Henry Okoye, na ọtụtụ ndị ọzọ.
A mụrụ Sylvester Orjiakor Chukwumalu n'ahọ 1913 dịka nwa nke anọ nke nne na nna ya bụ Maazị Chukwmalu na Lọọlọ Dibianeri Chukwumalu ma ogologo ndụ ya niile jupụtara n'akụkọ ọgbụgba ezi ama, wee ruo ụbọchị ọnwụ ya, ka ọ gbàchàrà ahọ otu narị na asaa 107.
Tupuu ọnwụ ya, Papa Chukwumalụ, ónyé mụrụ ụmụ asatọ, jèèrè Chineke na mmadụ ozi n'ụzọ dị iche iche, jie ọkwa n'ogoogo dị iche iche ma n'obodo ma n'ụlọụka, ma bụrụkwa okenyè tọchara mmadụ niile n'ụlọụka St.Mattew's Catholic Church' na n'obodo ya bụ Ebenator niile n'izugbe.
Ọ dara n'ụra ọnwụ n'ime Onyenweanyị ka o kpechara ekpere ụtụtụ ya n'ụtụtụ ụbọchị Mọnde, abalị iri abụọ na ótù nke ọnwa Disembà ahọ 2020.
Igbo sị na ọ na-adị mma nwaanyị na-eche di ya, ọ na-emetụ nke ọ ga-emenwu maka na ọ naghị adị mma ọhammadụ ịnọ nkịtị wee na-eche ọhammụọ.
N'ịgbasò nke a, ndị Ebenator, dị n'okpuru ọchịchị 'Nnewi South' nke steeti Anambra amalitela iji aka ha edozi okporoụzọ ha na ọwàmmiri ha mebisiri emebi, ka ọ gachaara ọtụtụ ahọ ha jiri chebe mgbataọsọ na enyemaka gọọmentị n'idozi okporoụzọ ahụ na ọwàmmiri ahụ, n'enweteghị ụsa ọbụla.
Okporoụzọ ahụ na ọwàmmiri ahụ, nke dị na mpaghara njikọ ụzọ Amannalụ Amannalu Junction bụ nke a malitere ọrụ mmetụ aka na ya na nsonso a site n'aka ndị a maara dịka 'Ummunnama Progressive Youths', bụ òtù jikọtara ndị ntorobịa Ụmụnnama, bụ ótù ógbè n'ime ógbé atọ mejupụtara Ebenator.
Ya bụ okporoụzọ gọọmenti etiti bụ otu n'ime okporoụzọ pụtakarịchara ìhè e si abata ma na-apụ n'obodo ahụ, ma bụrụkwa nke gafere obodo ahụ, si ya bànye Ụkpọr bụ isi obodo okpuru ọchịchị 'Nnewi South', wee si ya gaa Ihembosị na Ọkịja, nà obodo ndị ọzọ.
Ọgbakọ nkụzi mkpụrụ ụbọchị abụọ banyere etu e si ede, etinye, emezi maọbụ atụgharị edemede na Wikipedia Igbo abịla n'isi njedobe, dịka a kpọkuru ndị Igbo ka ha teta n'ụra ma bido ịkọ akụkọ ha na ide ihe banyere ha, karịa ịhapụrụ ya ndị mba ọzọ ka ha deere ha.
Ya bụ ọgbakọ nkuzi, nke a kpọrọ 'Ọzụzụ Igbo Wikupedia Awka' bụ nke weere ọnọdụ n'izuụka a n'ọba akwụkwọ steeti Anambra dị n'Awka, ma bụrụkwa nke dọtara ndị ọrụ ọba akwụkwọ, ndị nkụzi, ndị nta akụkọ, ndị odee, ndị ọrụ oyibo, ndị ntorobịa, na ọtụtụ ndị ọzọ.
Na ntụnye nke ha n'ótù n'ótù, eze ọdịnala Ebenator, bụ Igwe Edwin Chinewubeze Ezejiburu na onyeisi ọchịchị 'Ebenator Development Union E.D.U, bụ Dọkịta Anthony Okechukwu kọwàra ọrụ ahụ ndị ntorobịa ahụ na-arụ dịka nke magburu onwe ya, ma kelee ha maka ezi nzọpụụkwụ dị etu ahụ.
Dịka o siri kọwaa, Wikipedia nwere edemede karịrị ndè iri ise 50 million n'asụsụ karịrị narị atọ na iri abụọ 320, ma nwekwa ndị na-eme ihe na ya oge ọbụla active users ọnụọgụgụ ha ruru narị puku atọ, iri anọ na ise, na narị asatọ na iri na abụọ 345,812.
Ndị Ebenator jikwazịrị otu olu kpọkuo gọọmentị ka o nye aka ịhụ na e tere okporoụzọ ahụ, ugbua ha onwe ha malitegoro ọrụ na ya, ka o wee chawapụ nke ọma n'anya, ma dịkwa mma ijèụkwụ na ụgbọala.
Ha kpọkukwara gọọmenti ka ọ gbatara Ebenator ọsọ enyemaka na nsogbo dị iche iche na-echere obodo ahụ aka mgba, nke gụnyere enweghị ezigbo okporoụzọ, nsogbu mbize ibo Ebenator, nsogbu enweghị ọkụ latiriiki, tinyere ọtụtụ nsogbu ndị ọzọ.
E wezuga ihe ndị ọzọ e mere ebe ahụ, a nọrọ na mmemme ahụ wee kụziere ndị sonyere na ya etu e si esonye na Wikipedia, ya na etu e si atụgharị, edezigharị ma na-ebipụtakwa edemede n'asụsụ Igbo na Wikipedia.
Igbo sị na ajọ ihe na ezi ihe agaghị agwụ agwụ n'ụwa ma sịkwa na ọ bụ njọ ka a ka anụ, maka na ndị ọjọọ karịrị ndị ezi mmadụ.
Ka ọ dị taa, aka ndị uweojii na steeti Kwara anwụchiela otu nwoke bụ Maazị Kehinde Moses ka o bukọsị isi na aka mmadụ n'àkpà wee na-eme njèm, isi na mpaghara Ajase-Ipo nke steeti ahụ wee gaa Illorin, bụ isi obodo steeti ahụ.
Ya bụ nwatanwoke gbárá ahọ iri abụọ na anọ ka e kwuru na o kechisiri isi na aka mmadụ ahụ ike ma fọnye ya n'akpà, nke na ọ gaghị adịrị onye ọbụla mfe ịma na ọ bụ akụkụ ahụ mmadụ ka o bu n'akpa.
Kaosiladị, mgbe ndị ahụ malitezịrị inyocha ụgbọala ahụ na onye ọbụla nọ n'ime ya, a hụrụ àkpà ahụ Moses bu, wee meghee ya, wee hụ na ọ bu isi na aka nwatanwoke e gburu ọhụrụ n'ime ya.
N'ime nnyòcha, Moses durukwara ndị uweojii ahụ wee ga gosi ha ebe ha dọbara ozu nwata nwaokorobịa ahụ, e wee buru ya gaa ụlọọgwụ maka ime nnyocha.
Ka ọ dị ugbua, onyeisi ndị uweojii na steeti ahụ, bụ Mohammed Bagega enyela ntụziaka ka e nyefèé okwu ahụ n'aka ngalaba ọrụ uweojii na-ahụ maka ọchụ ụlọ, ka e wee mee nnyocha ghe anya oghe banyere ya ma nwụchikọọ ndị niile aka ha dị na ya.
Ihe mberede okporoụzọ ahụ bụ nke mere ụbọchị Mọnde ma bụrụkwa nke dapụtara n'Uli, dị n'okpuru ọchịchị ime obodo Ihiala nke steeti ahụ.
Ọ sị na ihe mberede ahụ mètụtàrà mmadụ iri na abụọ, nke mmadụ iteghete n'ime ha bụ ụmụnwoke, ebe mmadụ atọ ndị ọzọ bụ ụmụnwaanyị.
Ndị ọrụ FRSC burukwazịrị ụgbọala ahụ na ọgbaatumtum ahụ wee gaa n'ogige ndị uweojii dị na mpaghara Uli, ma gbakwa mbọ hụ na njem na-aga siriri-werere n'ebe ahụ ihe mberede ahụ mere.
Ọ kasiri ndị ezinụlọ onye ahụ nwụrụ anwụ obi ka ha dìbé, kpee ka mkpụrụobi nwa amadi ahụ zuo ike na ndokwa n'ime Chineke ma kpekwazie ka onye nke ahụ nwetara mmerụahụ gbakere n'oge adịghị anya.
Ọ na-abụ ụkpala ntị ike meghèrigide, otu ụbọchị, ọ dànyèghị n'ọnụ anụ ala, ọ danye n'ọnụ anụ ufe maka na otu ihe ga-egburịrị nwoke.
N'ịgbaso nke a, otu nwoke gbara ahọ iri ise na abụọ emeghèrigidela wee danye n'aka ndị uweojii na steeti Ogun, maka ịdakpò ụmụ ya atọ na otu nwatakịrị nwaanyị ọzọ n'ike, wee mazụrịa ha, ka nwaanyị a lụtara ọhụrụ.
Onye na-ahụ maka mmekọrịta ọhaneze na ndị uweojii na steeti Ogun, bụ ya kwupụtara nke a n'okwu ọ gwara ndị nta akụkọ.
Ka ndị uweojii nwetachara mkpesa ahụ na-asọ ntị oyi, ha gara ozigbo, dịka onyeisi ha na mpaghara Agbado ahụ, bụ CSP Kehinde Kuranga siri nye ntụziaka, wee nwụchikọọ ya bụ oke mkpi na-agbara ọha ewu.
Ka ọ dị ugbua, a kpọrọ nwata nwaanyị ahụ o riri ọkọmbọ na nke ikpeazụ a wee gaa ụlọọgwụ ebe a ga-anọ wee lelee ya ahụ, nye ya ọgwụgwọ ma lerukwa ya anya etu o siri kwesi.
CP Edward Awolowo Ajogun bụ onyeisi ndị uweojii na steeti ahụ enyela ntụziaka ka e mee nnyòcha miri èmi banyere arụ ahụ nwoke ahụ mere, ma kpụpụkwa ya ụlọikpe ozigbo, ebe a ga-eji usoro iwu wee lee ya ọrụ maka ihe o mere.
Oke ọñụ dara na nsonso a, dịka òtù ọrụ enyemaka a maara dịka 'Nnakwe Foundation' jiri ígwè e ji akwa ákwà wee kwàdó ọtụtụ ụmụnwaanyị dị iche iche n'Ifite-Anam, n'okpuru ọchịchị Anambra West, nke steeti Anambra.
O tinyekwara ọnụ wee dụọ ụmụnwaanyị ahụ ọdụ ka ha jisie ike tinye ihe ndị ahụ n'ọrụ dịka a tụrụ anya n'aka ha, iji wee jiri ya kwàdo onwe ha, karịa ire ya n'ahịa.
Na nzaghachi, ụfọdụ n'ime ndị soro wee rite urù n'ihe nkwàdo ahụ, nke gụnyere Oriakụ Ifeoma Ateli na Chioma Nnaemeka kwèrè nkwa na ha ga-eji ihe ahụ mezupụta ebumnobi e jiri bute ya, ma kpezie ka Chineke gọzie ma kwụghachi ndị ahụ nyere ha nkwado ahụ mmaji kwuru mmaji.
Opekatampe, mmadụ iri na asaa gbanahịrị ọnwụ ike na nsonso a, dịka ihe mberede okporoụzọ abụọ dapụtara na mpaghara ebe dị iche iche na n'ime steeti Anambra.
Dịka onye na-ahụ maka mmekọrịta ọhaneze na ụlọọrụ FRSC n'ime steeti Anambra, bụ SRC Florence Edor siri kọwaa, ya bụ ihe mberede okporoụzọ metụtara mmadụ asaa nọ n'ime ụgbọala abụọ ahụ oge ahụ, nke gụnyere ụmụnwoke atọ na ụmụnwaanyị anọ.
O kwuru na ihe mberede okporoụzọ ahụ dapụtara oge ụgbọala bọọsụ ahụ jiri ọsọ wee dànyere nnukwu ụgbọala gwongworo ahụ n'iké, oge ọ na-achọ ka ọ gbafere ya, nke ahụ wee wètazie nnukwu ihe mberede okporoụzọ chọrọ ịta isi mmadụ.
N'akụkọ ọzọ dịkwa ka ibe ya, mmadụ iri nọkwara na nsonso a ghọrịa ọnwụ, dịka ihe mberede okporoụzọ dapụtara na mpaghara njikọ ụzọ Enugwu-Agịdị nke okporoụzọ ahụ siri Enugu gaa Ọnịtsha, n'ime steeti Anambra.
N'okwu ha n'otu n'otu, ụfọdụ ndị ọnọmgbeomere, nke gụnyere Maazị Celestine Okafor, na Onyedịkachi Okoye kpọrọ òkù ka e lebà anya n'ebe ahụ ya bụ ihe mberede okporoụzọ dapụtara, bụ 'Access Road Island' n'ihi na ihe mberede okporoụzọ na-adapụtakarị na mpaghara ebe ahụ.
N'ajụjụọnụ a gbara ya na Nawfia banyere ihe ahụ ha rụnyere n'okporoụzọ ahụ, otu onye sitere ngalaba ụlọọrụ ji ọrụ ngo okporoụzọ ahụ, mere ka a mara ihe mberede ahụ na ụdị ndị ọzọ yiri ya na-adpụtakarị ma ọ bụrụ na e tinyeghị akàrà dị iche iche kwesiri ekwesi n'okporoụzọ.
Na nzọpụ ụkwụ ya iji mee ka atụmakwụkwọ dịwnyere ndị mmadụ mfe na nso, ụlọọrụ ahụ na-ahụ maka nhọpụta ọkwa ọchịchị n'ala Nigeria, a maara dịka 'Independent National Electoral Commission, INEC' ngalaba steeti Anambra ekewàpụtakwuola ogige ọhụrụ ebe a ga na-atụ akwụkwọ na steeti ahụ.
O kọwazịrị na ọ bụ n'ihi nke ahụ ka ha jiri kpebie ikewàpụta ogige ọhụrụ n'ebe ọ dịgasị mkpa, iji mee ka ọ dị ndị mmadụ nso ma mekwa ka ha na-esonyesi ike nke ọma na etu o kwesiri, n'ịtụ akwụkwọ.
Igbo sị na ọ na-abụ e jikọọ aka wee buo ozu enyi, ọ dị mfe maka na ọ na-abụ e tikọọ isi ọnụ,  echichè adị mfe.
Ka ọ dị taa, ndị Gọvanọ steeti iri na asaa dị na mpaghara ndịda anyanwụ ala Nigeria a maara dịka Souther Governors Forum nọrọ ụbọchị Tuzdee wee nwee ọgbakọ banyere ajọ ọnọdụ nchekwa ahụ na-arịzị ibe ya elu n'ala Nigeria ugbua.
Ọgbakọ ahụ bụ nke weere ọnọdụ n'Asaba, bụ isi obodo steeti Delta, ma bụrụkwa nke dọtara ndị Gọvanọ sitere mpaghara ndịda-ọwụwa anyanwụ, mpaghara ndịda-ọdịda, na mpaghara ndịda-ndịda anyanwụ ala Nigeria.
Ha kpọkùrù onyeisiala Muhammadu Buhari ka o leba anya ma mee ihe ngwangwa banyere ọnọdụ nchekwa ala Nigeria, maka na ya bụ ihe na-achọzịkwa ịghọ ihe ọzọ ọbụladị dịka ha kpọrọ òkù ka e nwee ndị uweojii steeti.
A kpọkuola ma dụọ ndị ntorobịa ọdụ ka ha na-esonyesi ike n'ihe gbasaara ndọrọndọrọ ọchịchị na steeti ha dị iche iche na n'ala Nigeria n'izugbe, n'ihi ọtụtụ uru dị iche iche nke ahụ ga-ewèta, ọkachasị site n'ime ka ha sonye n'ihe a na-eme n'ọchịchị obodo, na n'ịhọpụta ezi onye ndu.
Dọkịta Omenụgha mèrè ka a mara na égwú adagharịala ugbua n'ihe gbasaara igwù okwe ndọrọndọrọ ọchịchị, ọkachasị na steeti Anambra, n'ihi na ndị ntorobịa na-esonyesizị ike n'ịhọpụta onye ndu steeti ahụ, iji hụ na e nwere ezi ọdịnihu maka ndị ntorobịa steeti ahụ nà ọdịmma ha.
Ụfọdụ ndị ọzọ kwuru okwu na mmemme ahụ gụnyèrè odeakwụkwọ ndị òtù YESS, bụ Maazị Emmanuel Nwankwo ótù nnukwu onye ọrụ ahụike bi na mba UK, bụ Dọkịta Charles Ojukwu, tinyere ụfọdụ ndị ọzọ.
Ndị agha iyi egwu egbuona ịhe karịrị mmadụ 60 na Kabul yana Ghor.N’ụbọchị Fraịdee, abalị 20 nke ọnwa Ọkụtoba, ndị uwe ojii na Kabul kwuputere n’otu nwoke buuru egbe chịrị mgbọ gawa n’ụlọ okpukpere chi ndị ụka alakụba Shịa.
N’akụkọ yiri ibe ya, Mohammad Ikbal Nezami, ọnụ na-ekwuru ndị uwe ojii na Prọvịnsụ Ghor, ekwuona otu nwoke jiri mgbọ ogbunigwe soo onwe ya jere n’ụlọ ụka ndị alakụba kpasuo mgbọ ugbunigwe ya.
Nwoke ahụ gburu onwe ya, gbukwee ọtụtụ ndị ọzọ bịara na mọskụ ịkpe ekpere.Ịhe karịrị mmadụ 33 ndị agbụrụ Sunni nwụrụ site na nwakpo ahụ.
Ịhe gbara ndị mmadụ gharịị karịsịa bụ na onye isi ala mba Amerịka, Donald Trump, bụ onye ụwa niile maara ọfụma dịka Oji Twitter Ekwu, ekwughị okwu ọbụna gbasara ọnwụ ndị soja ahụ.
Trump atụpụghị ọnụ na Radio.Ọ tụpụghị ọnụ na Televishọnụ.O kwughị cham site n’ama saiba Twitter, ebe ọ na-adịwaga etinye ọnụ n'okwu ọbụna gafere nu, ma nke nwere isi, ma nke na-enweghị isi.
Nke a mere ọtụtụ ndị nta akụkọ jiri gbawa ya ajụjụ, iji chọpụta ịhe ọ maara gbasara ọnwụ ndị soja anọ ahụ.
Otu n’ịme ndị ahụ e gburu n’agha bụ Sagent La David Johnson, onye anyị nụrụ na Trump akpaghị agwa dịka onye ṅụjuru mmiri ara afọ mgbe ọ kpọrọ nwụnye Johnson n’ekwe ntị maka isepuru ya maka ọnwụ di ya.
Ọkaịkpa pụrụ ịche ahụ a họpụtara na mba Amerịka ka o mee nnyocha maka ebubo ahụ a na-ebo onye isi ala Amerịka, bụ Donald Trump, agbaana ndị otu Trump abụọ, Paul Menafort na Rick Gates akwụkwọ n’ụlọ ịkpe.
Kemgbe e mechara ntụli aka maka ịhọpụta onye isi ala na mba ahụ, a na-ebo Trump na ndị otu ya ebubo na ha na ndị Rọshịa gbakọrọ aka mee nrụrụ aka, ma ọ bụ gwuo ojoro, nke mere Trump jiri nwete mmeri megide Hillary Clinton n’afọ gara aga.
Ndị ụlọ ọrụ na-ahụ maka nyocha n’Amerịka, bụ Federal Bureau of Investigation FBI, malitere tinyewe anya n’ebubo ahụ.Trump tụgharịrị chụọ onye isi ndị FBI, bụ James Comey, n’ọrụ.Nke a mere e jiri họpụta Robert Mueller dịka onye okaịkpe pụrụ ịche maka ịme nnyocha.
Anyị amatachabeghị ihe niile Mueller si mmadụ abụọ ndị ahụ mere.Kama, anyị na-atụ anya n’akwụkwọ ahụ a gbara ndị a taa ga-agụnye akparama agwa aka azụ, yana izo usoro nzụkọrịta okwe n’etiti Menafort na ndị mba Yukren.
Otu nwoke onye mba Amerịka na-eme ngagharị iwe nọrọ n’isi obodo Amerịka bụ Washington, taa bụ abalị iri abụọ na anọ nke ọnwa Ọkụtoba, kpọọ oku n’olu ike ka e kpee onye isi ala mba Amerịka ikpe maka inyere ndị Rọshịa aka n’igwu ojoro n’oge atụm vootu Amerịka gara aga.
Nwoke ahụ aha ya bụ Ryan Clayton chebiri Trump n’ogige Capitol Hill, ụlọ ọrụ ndị omebe iwu nke mba Amerịka.
Mgbe Trump na onye isi oche Sineti Amerịka, bụ Mitch McConnell, na-agafe, Ryan chịịrị flagụ ndị mba Rọshịa na-aja Trump.Ka ọ na-eme nke a, ọ saghepukwere ọnụ ya malite tiwe mkpu n’oke olu.Ọ na-ekwu n’olu bekee Trump is treason , nke pụtara na Trump bụ onye arụrụala n’olu Igbo.
Ụnụ ga-echete na a na-ebo Trump na ndị otu ya ebubo na ya na ndị Rọshịa gbakọrọ aka were gwuo ojoro mere Trump jiri merie Hillary Clinton na ntuli aka ahụ e mere na mba Amerịka n’afọ gara aga.
Kamgbe ahụ ndị Amerịka mechara nhọpụta onye isi ala, ndị Amerịka ka na-eme nyocha.E mechara họpụta onye ọkaikpe pụrụ ịche, bụ Robert Mueller, onye ka na-eme nyocha maka nrụrụ aka ahụ a na-eme Trump na ndị Rọshịa ebubo ya.
Taa bụ Sọndee, abalị 5 nke ọnwa Nọvemba, otu nwata nwoke onye Amerịka, jere gbuo mmadụ 26 n’ụlọ ụka First Baptist Church, na Sutherland Springs, na Steeti Tegzas.
N’ihe dịka elekere iri na otu na ọkara, nwata nwoke ahụ gbara afọ 26, buru egbe agha gawa n’ụlọ ụka ahụ.Ọ bara n’ime ụlọ ụka, ebe ndị mmadụ na-efe Chineke, malite ịkwa mgbọ aghara aghara.
Otu n’ime ndị nwụrụ anwụ bụ nwata nwanyị dị afọ 14, nnwa Frank Pomeroy, onye Ụkọchukwu na-elekwata ụlọ ụka ahụ.
George Papadopoulos, otu n’ịme ndị otu Donald Trump ekwetena n’ịkpe mara ya.Robert Mueller, onye nnyocha pụrụ ịche ahụ a họputara maka ịleba anya na nrụrụ aka na igwu ojoro n’etiti Donald Trump na ndị Rọshịa, kwuputere nke a n’ụbọchị Mondee, mgbe ọ gbara mmadụ abụọ ndị otu Trump akwụkwọ.
Ndị uwe ojii ekwuona na mgbe nwata nwoke ahụ kpachara arụ ahụ, sizie n’ụlọ ụka ahụ na-apụ, otu nwoke ọzọ bidebere ụlọ ụka ahụ nso malitere gbawa ya egbe.
Mueller gbara Paul Menafort, onye bụbu onye isi ndị ọrụ ndọrọdọrọ ọchịchị nke Trump, yana Rick Gates, onye rụkwara Trump ọrụ n’oge ndọrọdọrọ ọchịchị, akwụkwọ.
N’ọnwa Julaị afọ a, Mueller gbara George Papadopoulos ajụjụ ugboro ole n’ole iji chọpụta ịhe ọ mara gbasara mmekọrịta Trump na ndị mba Rọshịa.
Mueller mechara kpọpụ George Papadopoulos n’ụlọ ịkpe maka ịtụrụ ndị ọrụ nnyocha FBI ashị.Papadopoulos mechara kwete na ịkpe mara ya.
A na-atụ anya na Papadopoulos na-enyere Mueller aka n’ọlụ nnyocha ya kemgbe ahụ, maka ịwetunata ntaramafụfụ dịrị ya na mkpọrọ.
E nwebeghị ịhe anyị nụrụ Papadopoulos kwuru megide Trump ma ọ bụ ndị otu ndọrọndọrọ ọchịchị ya.Mana, taa bụ Nwenezdee, Trump malitere kpọwa Papadopoulos onye ashị, site n’ozi o siri na Twitter zipute.
O peka mpe, mmadụ asatọ anwụọna, ebe ịhe karịrị mmadụ iri na abụọ merụrụ ahụ na Manhattan, na New York.
Ndị hụrụ mgbe o mere gwara ndị nta akụkọ n’otu nwoke onye agha iyi egwu jiri ụgbọ ala ya mere mgbọ.Ọ na-anya aghara aghara n’okporo ụzọ, n’etiti obodo, n’ehihe ọcha.
Mgbe ọ na-agwa ndị nta akụkọ okwu maka nke a, onye Meyọ New York, bụ Bill de Blazio, kwuru sị na ihe a bu agha iyi egwu megide mba Amerịka.
Kamgbe Iwu gbasara okwu ịkpọ asị ahụ pụtara, ụmụ Naijiria bụzi ndị na-agụ okwu ọnụ tupu ha ekwuo karịsịa n'ebe o metụtara ọchịchị ala anyị.
Ọchịchị nke Otu Egwu Bọọlụ Real Madrid na mba Yuropu abịala n'isi njedebe dịka ndị otu egwu bọọlụ Ajax merichara ya site na ịgba ha ọkpụ anọ asatara nanị otu n'ụlọ ha ụbọchị Tuuzdee.
Na mkpụrụ ụbọchị asaa, otu egwu bọọlụ Madrid abụrụla ndị a gbapụrụ na iko Copa del Rey, iko La Liga na agbata nke iri na isii na Champions League, bụ asọmpi ha kwetara na ọ bụ naanị ha bụ eze na ya.
Ha ebuola ya bụ iko ugboro atọ na-esepụghị aka, na ugboro anọ n'ime afọ ise gara aga, ebe oge ikpe azụ ndị egwu bọọlụ Madrid erughị agbata nke asatọ bụ n'afọ puku abụọ na iri, bụ n'afọ mbụ nke Cristiano Ronaldo.
Ronaldo zọpụtara Madrid n'afọ gara aga n'ime agbata nke asatọ ebe Gareth Bale bunyere ha ya bụ iko, mana ebe Ronaldo anaghị agbaziri ndị egwu bọọlụ Madrid, Bale bụ onye ewebatara ewebata na ya bụ egwuregwu.
Solari ahụla ihe mgbanwe dị iche ka achụchara Julen Lopetegui n'ọnwa Novemba, mana otu egwu bọọlụ ya ka ndị egwu bọọlụ Barcelona ji akara iri na abụọ were na-agha na nkwụdo La Liga, hụrụ ka izu ụka a siri jọrọ ha njọ.
Onye Isi egwu bọọlụ Madrid, Florentino Perez nọzi n'ihe mgbagwoju anya ebe ọ maghị ma ọ bụ ya hapụ Solari rue ọgwụgwụ afọ bọọlụ a, ma ya fọdụzie ị bido afọ bọọlụ ọhụrụ.
Solari nwere ike inwe ọtụtụ mkpesa.Ajax bụ ndị na-akwụghị ofuma dịka emerichara ha ọkpụ abụọ asatara otu na ụkwụ nke mbụ mana ha bịara na Santiago Bernabeu were bụrụ akwa a kwụrụ, site na mmeri ịtụ na-anya ọkpụ ise asatara atọ na nchịkọta ụkwụ abụọ ahụ.
Hakim Ziyech na David Neres gbanyere goolu abụọ n'ọkara nke mbụ ebe Dusan Tadic mere ya atọ dịka Marco Asensio nyechara ndị Madrid olileanya.Ka nkeji abụọ gasịrị, Lasse Schone gbanyere bọọlụ n'ebe ọnụ goolu ndị Madrid tupu achụpụ Nacho.
Bale batara ka nkeji iri abụọ na iteghete gachara were nọchie Lucas Vazquez mana nwa amadị a bụ onye mba Wales gbara bọọlụ kụrụ n'ìgwè ọnụ goolu ma tufuo ohere ọma abụọ.
Sergio Ramos nọ n'akụkụ ebe o nwetachara akwụkwọ edo edo ọ kpachara anya nweta nke mere ka ọ ghara ịso gba bọọlụ ahụ ebe o jupụtara na olileanya na ha emeriela agbata ahụ.
Raphael Varane kara ime ka nkea bịa na mmezu n'ime nkeji ise mana bọọlụ ahụ nke ọ mara ise site na yard isii gara n'elu ọnụ goolu.Ndị egwu bọọlụ Ajax werezie ọnọdụ.
Toni Kroos, amaghị ihe ọ na-eme n'abalị ahụ niile, ka a natara bọọlụ site na ịtụ bọọlụ ebe Dusan Tadic gbara ọsọ n'aka nri.Tadic kwụsịrị maka Ziyech, onye tinyere bọọlụ ahụ ụkwụ aka ekpe ya o were baa n'ọnụ goolu.
Ajax jupụtara n'ike dịka Neres kpara Dani Carvajal n'akụkụ ebe Tadic mekwara otu ihe ahụ dịka ọ dọkpụgharịrị Casemiro na-etiti ama egwuregwu ahụ tupu onye bọọlụ ahụ maka goolu nke abụọ.Neres hapụrụ Thibaut Courtious n'ọnọdụ na-adịghị mma dịka ọ gbanyere bọọlụ ahụ maka goolu nke abụọ.
Vazquez na Vinicius Junior hapụrụ ama egwuregwu ahụ n'anya mmiri site na ihe mmerụ ahụ ha nwetara.Bale batara, ya na Asensio, were gbaa ọsọ na aka ekpe mana bọọlụ ọ gbara site n'akụkụ ahụ gara n'elu ọnụ goolu.
Ha sitere n'aka nri were gaa n'aka ekpe, gaghachikwa n'etiti ọzọ, ebe Donny van de Beek nyere bọọlụ Tadic ahụ, onye ji iwe na ọnụma were gbanye ya n'elu ọnụ goolu
Mkpọtụ kwụsịrị dịka refirii Felix Brych chere ka VAR kwuo, ebe bọọlụ ahụ dịka ka ọ gafechago maka ịtụ ya tupu Noussair Mazraoui agbapụta ya.Site n'akụkụ igwe onyonyo, ahụchaghị nke ọma mere ya bụ goolu jiri bụrụ nke a gụnyere.
Madrid chọrọ goolu atọ na nkeji iri abụọ na-anọ na abụọ na nkeji iri abụọ, dịka Asensio gbanyere bọọlụ Sergio Reguilon gbabatara n'iru ọnụ goolu were nye ha olileanya anya.Mana ka akwụsịchara bọọlụ dịka Erik ten Hag chọrọ ị gbatu Schone, a gbanyere bọọlụ ahụ n'elu ọnụ goolu Courtious.
Frenkie de Jong tihiere ụkwụ na nkeji nke iri asatọ na anọ, nke nyere Luka Modric ezi ohere n'akụkụ ahụ mana Benzema lara ya bụ ohere n'iyi.Nacho nwetara akwụkwọ ọbara ọbara oge ya na Van de Beek zọchara bọọlụ, ebea ka ike jiri gwụ ndị Madrid.
Aka na-achị steeti Anambra nọrọ na mbido izu ụka a wee mee mmemme ikpughe ákàrà ngosi ọhụụ bụ logo na njirimara bụ mascot maka asọmpi egwuregwu otu jikọtara ndị uwe ojii n'ala Nigeria, nke ahọ 2020.
Gọvanọ Obianọ, onye ọ bụ steeti ya ga-ele ọbịa n'asọmpi egwuregwu ahụ nke ahọ a, mèrè ya bụ mkpughe akara njirimara ahụ n'isi ụlọ ọrụ ndị uwe ojii dị n'Abụja bụ isi obodo ala Nigeria.
O kwùrù na asompi egwuregwu ahụ ga-enye aka ịkwàlite ọnọdụ egwuregwu n'ime steeti ahụ ya na njem nlegharị anya, n'ihi ụdị akụrụngwa dị iche iche a ga-arụnyesi ebe ahụ maka ya ya bụ egwuregwu.
Ọ sịkwazị na a ga-esite na ya bụ egwuregwu wee wepụtasịa ụdịrị egwuregwu ọhụụ dị iche iche, bụ nke o nwebèghị ebe a hụrụ ya mbụ, ma bụrụkwa nke ga-akpọlite mmasị ndị mmadụ ma tutekwa mmụọ ha n'ebe egwuregwu na mmesàpụ àhụ dị.
O mekwara ka a mara na nke ahụ ga-enye aka kwàlite ezi mmekọrịta na njikọaka n'etiti ndị uwe ojii na ọhaneze n'ala Nigeria gbaa gburugburu.
Ka ọ na-ekele minịsta na-ahụ maka egwuregwu n'ala anyị, Maazị Adamu fọkwàrà ekele n'ụkpa wee bunye Gọvanọ Obianọ maka ezi nkwàdo ya nyégárá ndị uwe ojii kemgbe ọ barata n'ọkwa ọchịchị.
O kelekwazịrị ya maka ịnabàtà ka steeti ya lee ọbịa n'asọmpi egwuregwu ahụ na-abịa n'ihu, ma kwe ya nkwa na njikọ aka steeti Anambra na ndị uwe ojii ga-aga n'ihu, ma na-amịtakwa ezi mkpụrụ, ọ kachasị n'ime steeti gaa n'ihu ịbụ ejiamaatụ n'ihe gbasaara ezi ọnọdụ nchekwa.
NdịMoez Ben Cherifia , Yassine Bonnou, Mohamed El Shenaway, Sylvain Gbohouo, Rais M ’ bolhi, Edouard Mendy , Richard Ofori , Andre Onana , Denis Onyango , Francis Uzoho
Ndị Na-agba N'azụ Youcef Atal, Serge Aurier, Mehdi Benatia , Ahmed El - Mohammadi, Lamine Gassama, Faouzi Ghoulam, Achraf Hakimi, Ahmed Hegazi, Kalidou Koulibaly , Christian Luyindama , Issa Mandi, Joel Matip, Noussair Mazraoui , Yassine Meriah , Youssouf Sabaly
Ndị Na-agba N'Andre- Frank Anguissa , Ismael Bennacer , Sofiane Feghouli , Idrissa Gueye , Tarek Hamed , Alex Iwobi , Wahbi Khazri , Naby Keita , Franck Kessie , Wilfried Ndidi , Riyad Mahrez, Thomas Partey , Mubarak Wakaso , Victor Wanyama , Hakim Ziyech
Ndị Na-agba N'Pierre Emerick Aubameyang , Jordan Ayew , Anis Badri , Cedric Bakambu , Youcef Belaili , Baghdad Bounedjah , Odion Ighalo , Sadio Mane , Moussa Marega , Mbaye Niang , Nicolas Pepe , Mohamed Salah , Islam Slimani, Percy Tau , Wilfried Zaha.
Ugo Ukwu nke Naijiria nọrọ n'amaegwuregwu Godswill Akpabio dị na Uyo were gosi Uze Benin na ha ka na-amụ amụ n'ebe egwu bọọlụ dị.Ugo Ukwu jiri ọkpụ abụọ asatara nanị otu were merie Uze na asọmpi nke otu L maka ntozu nke iko Afrịka.
N'agbanyeghị na ọgbanihu Stéphane Sessègnon mepere inye goolu na nkeji ise, ọgbanihu ndị Lille, Victor Osimhen, sara goolu ahụ site na-adoba agbaa penariti dịka agba nke mbụ na abịa na njedebe.
Ka ebidosịrị agba nke abụọ, ọgbanihu nke otu egwu bọọlụ Bordeaux Samuel Kalu, gara n'ihu were nye Naijiria mmeri na nkeji iri isii na atọ dịka goolu ya nwetara akara atọ niile Naijiria chọrọ n'asọmpi otu L ahụ.
Ugo Naijiria ga-aga n'ihu na asọmpi maka it ozu ịsonye AFCON 2021 ụbọchị ụka oge ha na mba Lesotho ga-ezute n'amaegwuregwu Setsoto dị na Maseru.
Naijiria bụzi ndị mbụ ugbua n'otu L site na akara atọ dịka mba Sierra Leone na Lesotho gbara onwe ha otu ọkpụ, otu ọkpụ na Freetown.Kwame Quee na-agba bọọlụ na mba Iceland nyere goolu ndị Sierra Leone n'amaegwuregwu mmadụ anọghị na nkeji iri isii na iteghete.
Ụlọ zuru ezu.John Ogu, Etebo Oghenakaro, Francis Uzoho, Victor Osimhen na Henry Onyekuru awụchiela na-ebe nchere iji sonyere na nkwadebe nke taa.FeeSuperEagles Team9jaStrong.bụ ihe ha dere na Twitter nke otu egwu bọọlụ
Nanị mmadụ asaa n'ime ndị otu egwu bọọlụ ahụ bụ ndị rutere maka nkwadebe ahụ na Mondee, nke gụnyere Alex Iwobi, Odion Ighalo, Semi Ajayi, Valentine Ozornwafor, Daniel Akpeyi, Ikechukwu Ezenwa na Ikouwen Udo, bụ ndị rutere n'oge.
Ọnụ ọgụgụ ha bawanyere ụba na Tuzdee dịka osote onye isi otu egwu bọọlụ ahụ bụ Ahmed Musa, Leon Balogun, Kenneth Omeruo, William Troost-Ekong na ndị ọzọ sonyere ibe ha na ebe nchere ahụ.
Ndị egwu bọọlụ ahụ nwere nkwadebe mbụ ha maka asọmpi ahụ oge ọ fọdụrụ nkeji iri na ise ka ọ kụọ elekere ise nke mgbede ụbọchị Tuzdee n'ámá egwuregwu Stephen Keshi.
Ndị otú egwu bọọlụ Gernot Rohr bụ ndị tozugororị maka asọmpi iko mba Afrịka nke afọ puku abụọ na iri na iteghete na ndị ọgbọ ha na mba Ijipt ga-asọkwa mpi nke enyi na enyi na Asaba ụbọchị Tuzdee izu ụka ọzọ.
N'akụkụ nke ọzọ, otú egwu bọọlụ mba Seychelles, a na-akpọ 'Pirates', wụchiri na Abuja na Tuzdee maka asọmpi itozu oké iko mba Afrịka.
Mmadụ dị iri abụọ na iteghete nke si mba Seychelles bịa, soro ụgbọ elu Ethiopia were bata n'ehihie Tuzdee ma bụrụzie ndị ga-agaba Asaba na Wednezdee taa, dịka akụkọ sị na ụlọ ọrụ ndị NFF sịrị dị
Ọ kpọkukwazịrị ndị uwe ojii ahụ sonyere na ya bụ asọmpi egwuregwu ka ha tinye ihe dị iche iche ha mụtara site n'asọmpi ahụ n'ọrụ, ma sikwazie n'ụzọ dị otu a rụpụtàzuo mpụtara nke ebumnobi e jiri hibe ya bụ asọmpi egwuregwu.
O kelekwazịrị ndị uwe ojii dị iche iche sonyere na ya bụ asọmpi nakwa ọchịchị steeti Anambra lere ọbịa na ya, ma kwuo ya na ọ na-atụ anya na steeti ndị ọzọ ga-ele ọbịa n'asọmpi ahụ n'ọdịnihu ga-elere steeti Anambra anya ma mee nke ọma karịa.
N'akụkụ nke ya, aka na-achị steeti Anambra, bụ Gọvanọ Willie Obianọ mere ka a mara na ọ bụ ihe iji nye Chineke ekele na asọmpi ahụ, bụ nke weere ọnọdụ otu izuụka, bịàrà n'isi njedobe na-enweghị akụkọ ọjọọ ọbụla a nụrụ n'ime ya site na mpaghara ebe ọbụla.
Ọ kpọpụtasịrị ọtụtụ urù ya bụ asọmpi wetààrà steeti ahụ site n'ụzọ dị iche iche, ma mee ka a mara na a ga-aga n'ihu iji akụrụngwa egwuregwu ahụ a rụnyesiri n'ebe dị iche iche n'ime steeti ahụ n'ogologo oge egwuregwu ahụ, mee ka egwuregwu na-agawanye n'ihu n'ime steeti ahụ.
Asọmpi egwuregwu ndị uwe ojii nke ahọ 2020 a kpọrọ Anambra 2020 bụ agba nke iri na abụọ ya, ma bụrụkwa nke were otu izuụka n'ime steeti Anambra.
Igbo sị na onye na-amụ iti ọkpọ buru ụzọ tie akpa aja tupu ọ chọwa onye ọ ga-etigbu.Ya were bụrụ ihe kọwara otu nwa amadị a, bụ Anthony Joshua, siri tichaa akpa àjà ma tigbue Andy Ruiz Jr, na asọmpi ha abụọ nwere.
Onyeeze Ọdịnala, Ooni nke Ife, Oba Adeyeye Ogunwusi, etoola ịgba mbọ ndị Igbo n'ebe udo Naijiria dị.Dịka ọ kọwara Igbo dịka nnukwu mba, Ooni kpọkuru udo n'etiti ụmụ Naijiria agbanyeghị agbụrụ ma ọ bụ ekpemekpe.O kwuru na obodo dị na otu ga-enwe udo na ọganihu.
Ihe gbasara ọnọdụ udo ala anyị na-amasị m maka ọ ga-eweta udo ma wepụtakwa nke kachasị mma n'ime ndị mmadụ nke ga-apụta ìhè na ọganihu ala anyị, ebe ezi nchekwa na obi añụrị ndị mmadụ ga-abụ ihe akwadoro nke ọma.
Na mmemme ahụ, Onyeisi Ọhaneze Ndị Igbo, Nna Nwodo, kwuru na alaeze Eri emela ụmụ Igbo eze site na mmemme ahụ.Ọ kọwara ọbịabịa eze ọdịnala, Ooni nke Ife, dịka ezi mmekọrịta ga-eweta udo nke gafere Niger site n'akụkụ ọdịnala.
Eze Chukwuemeka Eri kwuru na mmemme ahụ bụ oge ndị Igbo ji abịakọrịta ọnụ iji were cheta nna nna ha, bụ Eri, nke bụ ebe Igbo siri pụta, onye siri na Israel were bịa biri na Aguleri were mụbaa.
Ndị na-ahazi ndị egwu bọọlụ Naijiria ga-enwe isi ọwụwa maka ebe mmiri siri wee baa n'opi ụgbọgụrụ ka goolu ndị Naịjirịa na-enye siri were gbadaa dịka egwuregwu ahụ na-aga n'ihu.
Na mbụ, ha jiri otu goolu merie Tanzania na asọmpi enyere goolu iteghete, were penariti merie Angola, ma jisi ike gbata onye laba onye laba dịka ha na Uganda gbara onwe ha otu ọkpụ otu ọkpụ, Guinea meriri ha na penariti ebe ndị Angola mechiziri akwụkwọ.
Ebe Olatomi Olaniyan, Tijani na Charles Etim gbaliri bọọlụ ha elu oge ha nwetara ohere ịnye goolu, onye kacha nye goolu n'egwuregwu a bụ Osvaldo Capemba jiri isi nye goolu n'oghere mbụ Angola nwetara mana Wisdom Ubani sara goolu ahụ ka nkeji abụọ gasịrị.
Ka ha sachara goolu ahụ, ndị Naịjirịa ejighị ohere ha nwetara ọzọ mere ihe n'ime asọmpi ahụ, kama ha nọ na-agbafusị bọọlụ ha.
Kama nkea, Andre Sebastio Zito nyere goolu abụọ nke ndị Angola n'ohere ọma ọzọ ha nwere na nkeji nke atọ dịka ọkara nke abụọ bidochara, mana n'agbanyeghị lịkalịka niile ha gbara, Naijiria enweghị ike ime ihe ọ bụla na nkeji ndị ọzọ fọdụrụ.
N'ụbọchị ụka, Cameroon jiri ọkpụ ise merie mba Guinea na asọmpi ikpeazụ ha jiri bụrụ ọkaibe n'egwuregwu Afrịka maka ndị na-erubeghị afọ iri na asaa ka ha na mba Guinea gbachara onye ha onye laba onye laba.
Ndị Naịjirịa nọrọ n'amaegwuregwu Chamazi dị na Dar es Salaam ụbọchị Satọdee were bụrụ ndị mbụ n'otú ha na asọmpi ụmụ okorobịa n'erubeghị afọ iri na asaa nke mba Afrịka na-aga n'ihu dịka ha na ndị ọgbọ ha si mba Uganda nyere onwe ha otu ọkpụ otu ọkpụ.
Dịka ha na-eme na mbụ, ndị Naịjirịa nwetara ọtụtụ ohere ma were aka ha gbafusie ha niile n'otu n'otu, site n'aka Akinkunmi Amoo na nkeji nke iri na asaa.Nkeji atọ n'ihu, Wisdom Ubani jiri nwa ntakịrị ihe gbafuo bọọlụ agbara ya site na adọba, a gbaa.
Naijiria kara ịkwụ ụgwọ bọọlụ niile ha gbafusịrị dịka mba ahụ si ọwụwa anyanwụ Afrịka were bịa gosiri ha na ha abịaghị egwu ọnwa mana obi ruru ndị Naịjirịa ala dịka ha gbafuru bọọlụ ahụ.
Oche goolu ndị Uganda, Jack Komakech, chere bọọlụ Fawaz na Ubani ka ọ fọdụrụ nkeji abụọ ka ọkara nke mbụ gwụ.Na nkeji nke iri ise na asatọ, Andrew Kawooya gbara bọọlụ kụrụ n'ọnụ goolu Sunday Stephen site na adọba agbaa.
Ma na nkeji nke iri na asaa, ndị Uganda bụ na-esi ọnwụ imeri asọmpi ahụ nyere goolu site n'aka John Alou bụ onye ewebatara ewebata dịka oji isi manye bọọlụ ahụ n'ọnụ goolu.
Mba Angola soro Naijiria bụrụ ndị si ná otu A were pụta dịka ha jiri ọkpụ anọ asatara nanị abụọ were merie mba Tanzania, ndị n'ebu ya bụ iko, ma bụrụkwa ndị jiri nkata kporo goolu iri na abụọ dịka ha emerighị otu asọmpi.
Ụbọchị Wednezdee, Naijiria na ndị nke abụọ na otu B, bụ nke a ga-amata tata n'etiti Cameroon na Senegal ma ọ bụ Guinea na Morocco, ga anwalee maka ndị ga-eru agba nke ikpe azụ.
N’oge gboo, ndị nne na-eji olu ike akpọtụrụ ụmụaka ha kpapụrụ akpapụ gaa igwu egwuregwu n’agbataobi ha maọbụ n’ama egwuregwu.
Oge ahụ, ndị mmadụ anaghị achịrị obi ha n’aka maka onye agbataobi ha, kama nwa bụ nwa ọha, nwantakịrị ọbụla nwereike ịga n’ụlọ onye agbataobi ya ọbụla soro ụmụaka ibe ya gwurutu egwu.
Egwuregwu mere nkari, tupe e mee nke a, mee nke ọzọ, chi a na-achọ iji, ụfọdụ oge, ụmụaka anaghị echetazị na ha eribeghi nri.
Ọ dịzị ka ụfọdụ egwuregwu ahụ alachala maka na o nweghizi onye nwere ohere ha ugbua, nakwa egwu abịala ọtụtụ mmadụ, e nweghizi ntụkwasi obi ebe agbataobi nọ.
Ụmụaka na-awụ ụdọ ihe dị egwu.A na-eji ya eme nwale ọ ga-emeri ibe ya ọkachasị ụmụnwaanyị.Otu onye jide n’otu isi, onye ọzọ ejide n’isi nke ọzọ, ndị mmadụ e si n’ihu mana azụ na-abanye.
Ọ naghị adị mfe isi n’azụ banye mana ebe ahụ ka ọ na-aka mma maka ụfọdụ oge, iwu na-abụ na ị ga-esiriri n’azụ febanye, ị melighi ya, ị pụọ.
Image copyright Getty Images Nkenke aha onyonyo Ịwụ ụdọ bụkwazi otu ụzọ ndị mmadụ si emegharị ahụ iji taa ahụ ma gbasie ike ugbua
Ụfọdụ ụmụnwaanyị ga-akpọgide ọga kpọgide ọga, ha agaghịdị anụ oge nne ha kpọrọ ha ruo mgbe o jiri ụtarị bịa.Ịkpọ ọga ọkụ ọkụ bụ nụ egwu e ji, i juo oyii, a gafee gị ozugbo.
A na-akpọ ọga, a na-akpụ aka n’akwa ha, oge ụfọdụ na-egosi ụdị ịba ha yi ma ndị na-eyighi ịba cha cha.Ụfọọ̄ụ ụmụnwoke kpọkwara ọga n’onwe ha mana ọ bụ ọkacha ụmụnwaanyị bụ ndị kpọrọ ọga nke ọma.
I fere kaị mgbe i pere mpe N’ọlụ onye egwu Zoro.Ife kaịt adịghị mfe cha cha maka ọtụtụ ndị amụtaghị ya rue taa.Ị ga-eji aka gị rụọ ya ma zuru eriri akwa nne gị jiri fee kaịa mana ekwela ka o jide gị.
Ife kaịt tara obere akpụ mana ndị mụtara ya na-efepụ ya, ụdị ọṅụ na mkpu a na-eti ma ị na-afụ ya n’igwe.
Mmadụ niile a na-agwa gị etu ị ga-esi mee ya ka ghara ịda mana ihe ọbụla gbagoro elu ga-agbadatarịrị ala.
Ọ bụ nke otu ụkwụ, ka ọ bụ nke ụkwụ abụọ na-akacha gị mma ịtụ Ọ bụ nke a na-aka anọ kaọbụ ise kaọbụ isii.Swelụ bụ o zuru Igbo ọnụ, onye elu na onye ala, nwoke na nwaanyị tụrụ swelu.
Ọ nyere aka ịzụ ụmụaka mee ka ha sie ike ma n’ụkwụ ma n’ume maka na ọ dịghị mfe iji otu ụkwụ gazuo swelu laghachite azụ.
O nwekwara ndị a na-akpa akpa, ọ ga-abụ ị tụọ okwe gị, i jiri ụkwụ na-akpa ya ruo mgbe o ruru ebe ọ ga ejedebe.
Ma rue ugbua, ebe ọbụla i kwuru olioma danger’ ọtụtụ mmadụ ga-aza gị soro gị gụwa egwu ahụ etu e si agụ ya.
I chetakwara etu e si eme ya, a na-agụ egwu ahụ, a na-atụli mmadụ elu mmadụ abụọ ndị ọzọ nọ n’azụ a na-awọta onye ahụ jide ya n’aka ka ọ ghara ịda n’ala.A na-eme nke a, a na-agụ
Ebe a ka a na-ama ụmụnwoke nwere akọnauche gbasara ịrụ igwe.Bọres bụ ihe ụmụnwoke ji osisi arụ tinye ya ụkpụrụ ọ ji abụ a kwa ya, ọ gbapụ ọsọ.
Egwu a bụ egwu e ji achọ mmadụ maọbụ ụmụaka kwụrụcha ọtọ cherita onwe ihu na-akụkọrịta aka, otu onye a na-aga n’okpuru ha.Ha na-agụ egwu ahụ na-apakọrịta aka.
Ụmụnwoke mere nke a nke ọma maka na ọ bụ ha na-agbakarị bọọlụ mana ụmụnwaanyị mekwara ya.Ịgba bọọlụ na-amasịkwa ụfọdụ ụmụnwaanyị n’ezie.
E nwere ihe a na-akpọ mkpụrụ a na-ahọkọta e ji awọ ya, a wụsaa mkpụrụ akwa ahụ asatọ n’ala e jiri otu na-atụli elu ma ghọta ya.
Ị tulie otu, oge ọ nọ n’elu, ị tụtụta otu ọzọ, ọ dị abụọ, ị wụsa ya n’akụkụ, i mechaa otu otu, ị malite chịrịwa ya abụọ abụọ na atọ atọ rue mgbe ị ga-achịrịcha ha niile n’otu oge.
Ọtụtụ ezinaụlọ nwere okwe ahụ n’ụlọ ha iji cheta oge gboo nakwa iji zuo ike.Okwe bụkwa ihe ụmụaka nakwa ndị okenye maka na ụbụrụ ka e ji eme ya.
Egwuregwu onyonyovideo games Nke a bụkwa nke na-ewu.O nweghi ụdịrị egwuregwu na-adịghịzi n’ụdị a dịka egwuregu bọọlụ na ndị ọzọ
Ọ dịkwa mma ma ọ bụrụ na nne na nna ga-akụziri ụmụ ha nke gboo tinyere nke ọgbara ọhụrụ taa n’ihi na nke ndị gboo na-eme ka ụmụaka nwee ezi mmekọrịta n’etiti onwe ha iji mara etu ha si eme omume
Onye nchekwa-azụ otuegwu Everton bụ Micheal Keane nyeere ndi otuegwu Tottenham aka site n’inye ihe akpọrọ own goal’ n’olu bekee.
Mmerie a Tottenham meriri Everton ebulitela ogo ha ugbu a ibụ ndi asatọ n’ogo tebụl site n’inwe akara iri anọ na asatọ 8th on the table with 48 points, ebe Everton na-agba ndi iri n’otu site n’inwe akara iri anọ na anọ 11th on 44 points.
A kpọkuola ndị aka ji akụ n'ime steeti Anambra ka ha nyere gọọmenti aka n'ịkwàlite ọrụ mmepe obodo, site n'ịrụnyegasị ihe dị iche iche na-akwalite ọnọdụ obibindụ na ọnọdụ mmepe n'ime ime obodo dị iche iche na steeti ahụ.
Gọvanọ Obianọ kpọrọ oku a na mmemme ịgbape okporo ụzọ a maara dịka 'Igwe GNC Ezeudo Road' dị n'okpuru ọchịchị Idemili North nke steeti Anambra, ma bụrụkwa nke ọ bụ onye ọrụ obi ebere, bụ Maazị Tochukwu Kpajie rụrụ ya.
Ya bụ okporo ụzọ bụ nke ogologo ya dị otu kilomita, ma bụrụkwa nke e tinyesikwara ọkụ okporo ụzọ ji ike si anyanwụ arụ ọrụ na ya, tinyere ihe ndị ọzọ ga-eme ka ya bụ okporo ụzọ nọọ ọdụ etu o kwesiri, ma gharakwa imebì ngwangwa.
Aka na-achị steeti Anambra, bụ Gọvanọ Willie Obianọ nọrọ na nsonso a wee duo Dọkịta Kenneth Anierobi n'iyi ọrụ dịka Kọmishọna na-ahụ maka omenala, njem nlegharịanya na ihe ndị na-eme na mba ofèsi n'ime steeti ahụ.
Dọkịta Anierobi bụ onye obodo Ọmọr dị n'okpuru Ayamelụm nke steeti Anambra, ma bụrụkwa onye weghaara ọnọdụ ma malite ọrụ ozigbo dịka Kọmishọna ọhụrụ n'ụlọọrụ ahụ ngwngwa e duchara ya n'iyi ọrụ.
Ọkọchị gwara ndị na-akpara ala nna ya ka ha jisie ike, mana ọ bụ mgbe nwanne ya nwoke bụ udummiri batara, o were aka ya kwuo ebe ókè ala siri dị.
N'ịgbasò nke ahụ, gọọmentị steeti Anambra awụchiela n'Ọnịsha, wèé màlite ịnapụtasị àlà ya dị iche iche ụfọdụ ndị mmadụ iwu akwadòghị kpààrà ma rụọ ihe na ya, dịkà à gà-asị na ọ bụ ala obi ha.
Ọrụ ịnapụtàsị ala ahụ bụ nke a bagidèrè na ya site n'aka ụlọọrụ 'Anambra State Physical Planning Board ANSPPB site na njikọaka ụlọọrụ nchekwa na ụfọdụ ụlọọrụ ndị ọzọ dị iche iche.
Ndị òtù ọrụ ahụ nọkwazịrị n'ụbọchị ahụ wee kàá ụfọdụ ụlọ akàrà nkụtù na mpaghara 'Water Works and Savoy, Onitsha' ebe ndị mmadụ iwu akwadòghị rụrụ ihe dị iche iche n'ala gọọmenti.
Igbo sị na ọ na-abụ onye e nyere mara jikwaa, e nye ya ọzọ.Ka ọ dị taa, ndị obodo Ebenator Ozulogu, dị n'okpuru ọchịchị ime obodo 'Nnewi South' nke steeti Anambra ahọpụtagharịala ndị ahụ ji ọkwa ọchịchị obodo ahụ ọzọ, ma sị ha chịrị gàá n'ihu.
Ndị nnọchianya gọọmenti na ndị nnọchianya òtù ahụ jikọtara ọchịchị obodo dị iche iche na steeti Anambra, bụ òtù 'Anambra State Association of Town Union' ASATU sonyekwàrà na ya bụ nhọpụta iji hụ na ya bụ nhọpụta gara etu o siri kwesi nakwa n'ụzọ iwu kwàdòrò.
N'okwu ya n'aha ndị òtù ya, onyeisi ọchịchị obodo ahụ a họpụtagharịrị, bụ Maazị Anthony Okechukwu kèlèrè ndị dị iche iche sonyere na mmemme ahụ, ma kelekwa ụmụafọ Ebenatọ n'ụzọ pụrụ ichè maka ịhụtakwa ha dịka ndị tozuru oke site n'ịhọpụtagharị ha ọzọ ịchị obodo ahụ nke ugboro abụọ.
O kwezịrị nkwa na site n'inye aka Chineke na nkwàdo zuru oke, na ha ga-edu obodo ahụ nke ọma n'ime àgbà nke abụọ a karịa ka ha duru ya n'àgbà nke mbụ.
Gọọmentị steeti Anambra eguzobela òtù pụrụ iche mmadụ iri na ise nọ na ya, maka ilebà anya na nsogbu ahụ pụrụ iche na-adapụta n'etiti obodo Aguleri na Umueri, dị n'okpuru ọchịchị ime obodo 'Anambra East' nke steeti ahụ.
Òtù a pụrụ iche bụ nke e guzobere site n'aka Gọvanọ Willie Obianọ, ma bụrụkwa nke e guzobere n'obi gọọmentị dị n'Ọka Awka.
Mmadụ ise ndị ọzọ bụ onyeisioche nchere oge n'okpuru ọchịchị 'Anambra East', bụ Maazị Obi Nweke onyeisi ọchịchị obodo Aguleri, bụ Maazị Hipo Onwuegbuke onyeisi ọchịchị obodo Ụmụeri, bụ Maazị Sunday Udearọ onyeisi ndị ntorobịa Agụleri, bụ Nnamdi Adimora-Ikeli onyeisi ndị ntorobịa Umuleri, bụ Maazị Abraham Uberu.
E nyekwara ndị òtù a izuụka atọ iji wee chịkọta ọrụ ha, nye nchọpụta ha, ma mekwa ka udo tọrọ atọ dị n'etiti obodo abụọ ahụ nàkwa mpaghara ebe ahụ.
Ọ kpọkuzịrị ma dụọ ndị obodo abụọ ahụ ọdụ ka ha gbaso udo, ma nyere òtù ahụ na gọọmenti aka iwetà udo tọrọ àtọ n'obodo ahụ, maka na o nweghịkwanụ ihe e ji nsogbu na ọgbaaghara eme.
Idu obì bụ otu n'ime ihe zuru Igbo ọnụ, ma bụrụkwa oge e ji asị nwata nwoke ''Lee nke a jide n'ezinaụlọ a mụrụ ya.
Ihe ọzọ na-apụtakarịcha ihè ụbọchị ahụ bụ na a na-aga gbukatasịa osisi ogirisi, bụ nke a na-amanyesi n'ókè ala, maka na ọ bụ ogirisi ka e ji akpa ókè ala n'ala Igbo n'oge gboo ahụ.
Mana ọ dịkwa mma ime ka a mara na a ga-ebu ụzọ mee ọtụtụ omenala ndị ọzọ dị iche iche n'isi nwaanyị ahụ, tupuu a sị na ọ bụrụla onye a hara àhà, maka na e sighị n'ọdụ agbọ akwụ e sighịkwa n'elu aghọrọ mmiri ọkụ.
Oge gboo ahụ bụ ogè mmadụ na-enwe obi ebere, ma bụrụkwa oge mmadụ na-akpa n'ala kpa n'ọfọ tupu o mee ihe ọbụla ọ chọrọ ime, maka na o nweghị ihe mmadụ jiri ihe nke ụwa wee kpọrọ oge ahụ.
Nke a wee bụrụ etu e si eme mmemme idu obi n'oge mbụ ahụ, bụ oge ewu na-akpa n'ukwu ụkwa.
Ka ọ dị n'oge ugbua, ihe ndị a niile adagharịchaala ma na-adazịkwa ọ chaa achaa gbute, ọ chaghị acha gbute.
Ụfọdụ ụmụnwoke na-anọzịkwa n'afọ na-achọ ala obì ugbua, ka ha wee rewaa ya isi ma buru ego ya lawara mba ofesi, ga mefusie maọbụ gbafusie ya n'arabanko.
Ihe ndị a bụzị ihe ndị na-eme na idu obi na-adazị nghatangha n'ala Igbo taa, ma bụrụkwazie nke tigbuo zọgbuo na ọgbaaghara jupụtara n'ime ya, maka na a na-ahapụzị ịsụ n'ikwe, sụba n'ala ihe niile wee na-atọzị aja aja.
Onye a gwara kwe, a hụkwa ọzọ, a gwa ya.Mana onye a gwara agwa ma ọ nụghị anụ, o mee emee, ọ hụ ahụ.
Asụsụ bụ e jiri mara ndi ma bụrụkwa nkụ dị na mba na-eghere.mba nri.Ọ bụ ahụghị ebule ma sị elina dike n'ebe mkprịta ụka mmadụ na ibe ya dị.Asụsụ ihe mbụ mmadụ jiri karị ibe yan'elu ụwa.
Ọtụtụ n'ime ha anaghịzịkwa enye ụmụ ha aha Igbo ma ya fọdụzie ịsụrụ ha ya bụ asụsụ, n'ihi na ha chezọrọ na ọ bụ aha na asụsụ onye ka e ji ama ebe onye si.
Gịnị ka anyị na-eme banyere nke ahụ iji wee gbochie ya imezu ma meekwa ha ndi amụma ụgha na ndi ọnọ na ndo ahụ ọnwa 
Kedụ ihe kpatara na anyị adịghịzị agụ ụmụ anyị aha uche dị n'ime ya, dịka ndi gboo si eme, o wee bụrụzie aha éfù na aha nwa nkịta onye ọcha ka anyị mma 
A sị na onye sonyụọ ọkụ ya ọ nọrọ n' ìsì, ma sịkwa na ụdọ nkwụ onye okechì tibie n'opupe, ị mara na ụwa ya agwụsịala.
Ka ọ dị taa, ọchịchị steeti Anambra etòóla ụlọọrụ 'Rotech Energy Services Limited' maka ọrụ mmepe dị iche iche ha na-arụ n'ime steeti ahụ, ọkachasị ogige ebe obibi ahụ a kpọrọ 'Anambra Luxury Place Estate, Nkwelle-Ezunaka', bụ nke nyegoro aka n'ịkwàlite ọnọdụ mmepe steeti ahụ.
Gọọmenti Anambra kwupụtara ma nye òtùtó a oge a gara ileta ka ọrụ si aga na mpaghara ebe ahụ a na-arụ ogige ebe obibi 'Anambra Luxury Place Estate' ahụ na Nkwelle- Ezunaka dị na mpaghara okpuru ọchịchị ime obodo Oyi.
Ọ bụ Kọmishọna na-ahụ maka ewumewu ụlọ na steeti ahụ, bụ Dọkịta Michael Okonkwo, na onyeisioche ụlọọrụ 'Anambra State Investment, Promotion and Protection Agency, ANSIPPA', bụ Maazị Jide Ikeakor nọchitere anya gọọmentị steeti Anambra na njem nleta ọrụ ahụ.
Ọ kpọpụtasịkwara uru dị iche iche ogige ebe obibi ahụ ga-ewèta, ọkachsị dịka o siri metụta ime ka ndị Anambra nwee ogige ebe obibi bụ ịgbà ma nwekwa ihe dị iche iche e ji enyere ndụ aka, ikewàpụta ohere ọrụ nye ndị ntorobịa, na ịkwàlite ọnọdụ mmepe steeti n'izube.
Ọ gara n'ihu kwuo na Anambra bụ steeti kachara nwee ezi ọnọdụ dị larịị ugbua maka iwunye akụnụba, ịzụ ahịa, ịrụ ọrụ, na iji ego achụ ego n'ụzọ dị iche iche iwu kwàdoro.
N'okwu nke ya, Kọmishọna na-ahụ maka ewumewu ụlọ na steeti ahụ, bụ Maazị Michael Okonkwo kọwara ogige ụlọ ebe obibi ahụ dịka atụmatụ ọrụ magburu onwe ya, ma kọwakwa ya dịka nke kwesiri nñomi.
O kwuru na ụlọ ahụ ga-enye aka ibèlàtà nsogbu enweghị ụlọ ebe obibi na steeti ahụ, tinyere ọtụtụ úrù ndị ọzọ dị iche iche ọ ga-ewèta.Ọ jakwazịrị ụlọọrụ ahụ ike ma gwa ha ka ha jisie ike n'ọrụ.
Nri bụ nwata hụ ọ gbakee, ma bụrụkwa okpo hụ ọ jụrụ.Ọ bụ erighị ma sịṅebuna, n'ebe mmadụ na ihe ọbụla na-eku ume dị.
Ndị kwuru okwu sị na nri bụ ihe si n'elu baa ma si n'okpuru pụọ, n'ihi na erighṅ na anyụghị bụ ebụghị ebu.
Dịka ọ bụ ọdibendi, ọ bụ ihe a ma ama, na mba ọbụla nwere ihe e jiri mara ha maka na ụtọ bụ ihe onye kpọrọ ụtọ.Ọ bụkwa na ihe ndị na-eri ka ndị na-asọ.
Iji ma atụ, Ọka bụ isi obodo steeti Anambra ma bụrụkwa otu n'ime obodo dị n'ala Igbo, anaghị eri anụ enwe n'ihi na ha kwenyere na ọ bụ enwe bụ mmụọ nwe ha.
Ọzọkwa, ndi Ebenator, dị n'okpuru ọchịchị 'Nnewi South' na steeti Anambra anaghị eri anụ eke, n'ihi na ha kwenyere na ọ bụ Eke Ọfala, bụ mmiri dị n'obodo ahụ nakwa arụsị ha fere oge gboo.
Ọ bụ ihe doro anya na asụsụ dị iche iche, mana a kwaa ụkwara, ọ bụrụ otu.N'ihi nke a, e nwere ụfọdụ nri dị iche iche zuru ụwa ọnụ, bụ nri a na-eri ebe ọbụla, dịka osikapa, agwa na ndị otu ha.
Eziokwu na-elu ilu na ntị ugbu a bụzị na ihe ndị a abụrụla mba a gara aga, maka na okokporo nwoke amaghịzị uru ara baara ikwe.
Ndi Igbo, ugbu a, amaghịzịkwa ihe a na-akọ banyere nri ọdịnala e jiri mara ha, ma ya fọdụzie ịma otu e si esi ma ọ bụ akwado ya.Nke ahụ wee bụrụ otu n'ime omenala anyị na-anwụnahị anyị ugbu a.
Ugbu a bụzịkwa oge nwa agbọghọ amaghị nke ekwe na-aka, ga-abaa ụsọ ekwu, sie ihe egheghị eghe bupụta ma kpọọ ya 'haff dọn'.Nke ahụ wee bụrụ asụsụ pụtara ọhụụ ha ji aghọgbu onwe ha na ndị ha na ha bi n'ụlọ.
Ọzọkwa, e wezuga isi na iri nri egheghị eghe, ndị Igbo esina n'iri nri chi ha jiri gọzie wee pụọ, sị na ọ bụzịkwa iri ihe ha amaghị ebe o si na otu e siri mee ya kazị ha mma.
Nke kacha agba ha ara ma bụrụkwa nke na-ata ha ego gwoo gwoo bụ nke ahụ pụtara ọhụụ na-adị ka idide ma ọ bụ eriri afọ nwa ọkụkọ, nke a sị ha kpọba indomì.Ha wee werezie ya mere nri kacha ụtọ na nke na-eghe ịchafụ ịchafụ.
Oge agaana mgbe a na-eji akwụ, ogiri, ụzịza, ọkazị, ịsha, nchụ anwụ ma ọ bụ ụtazị were ete ofe.Ụtara ede, ụtara ji, ụtara akpụ, ikpoko akpụ, adụ, ighu na ọna abụrụgokwa ihe mgbe ochie ma na-asọzịkwa ndị Igbo oyi oriri.
Okorobịa dị n'agbata ahọ iri anọ na-ejizịkwa nkpọ na ugegbe anya aga ugbu a n'ihi na mmadụ ejighịzị ahụ.Tupuu ahọ iri na isii, onye ahụ nwụọ, a sị na ọ nọka, ma ọ bụ na o biri nnọọ ogologo ndụ.
Ụmụ nne Abrahamụọgụ Aṅụsịobi Madụ.Anya mụ ahụla ihe Anya mụ hụrụ elu igwe, mana ụkwụ mụ apụghị ịkpasa ya.
Anya mụ na-ele anyanwụ anya ugbu a, mana aka mụ apụghị ịkpasa ya, nke ụkwụ mụ ji ga imetu ya.
Anya mụ ahụla kpụkpa ndọ buru ibu n’elu igwe, ma na apụghị mụ ịgụ ha ọnụ nke mụ ji ama ole ha dị.
Ikuku na-eku mana ahụ mụ amaghị ma ọ na-ekpo ọkụ ma ọ na-ajụ oyi, mana anya mụ apụghị ịhụ ya bụ ikuku anya.
Ire mụ ga-amata ma nnu, suga, mmanụ aṅụ, ma ọ bụ olugbu ọ dị n’ihe oriri ọbụla anya apụghị ịhụ.
Otu onye ara a ma ama na steeti Kogi nọrọ ụnyaahụ weeṅtie onye ụkọchukwu gwoo gwoo ma menyekwa ya ihere dị egwu n'ihu.
Nke ahụ bụ n'ihi na ya bụ onye ụkọchukwu kwechiiri ma kpebie na ọ ga-achụpụrịrị ya bụ nwoke ajọ mmụọ n'isi, ma ọ chọrọ ya ma ọchọghị ya, n'ihi na akwụkwọ nsọ nyere ya ikike banyere mmụọ ọjọọ na mmụọ ara niile.
Ọ dụrụ ndị ntorobịa ka ha ghara ikwe ka onye ọbụla were ha rụọ ọrụ agboro ma ọ bụ ọrụ ọjọọ ndị ọzọ dị iche iche na nhọpụta ahụ na-abịa n'ihu, ma kpọkuzie ndị steeti ahụ maka ekpere ha na nkwado ha nye Gọvanọ Obianọ.
Abụ dị iche iche a bụrụ site n'ọnụ ndị ọbụ abụ, ịtụ mmamma na usoro ekpere dị iche iche e kpere so n'ihe pụtakarịchara ihè na ya bụ mmemme.
N'oge gboo, ị ga-anụ aha dịChijindụm, Chizaram, Anọchie, Okeke, Okafọ, Nwankwọ, Nwaanyịafọ, Chiziterem, Nnabụugwu, Chikamso, Mmadụabụchukwu, Chinenyenwa, Nkiruka, Ọdịnakachukwu, Ahamefuna, Ndidimaka, Chinụalụmọgụ, Chikwuorom, nakwa ọtụtụ ọmarịcha aha ndị ọzọ dị otu ahụ.
Ọ bụ ụkwa ruo oge ya, ọ daa.Ịlụ nwaanyị bụ okokporo rie ọ lakpuo n'ihi na ọ bụ òke ọhà, onye kere nke ya, ọ lakpuo be ya, ga ribe.
Ịlụ nwaanyị nwere usoro n'ala Igbo, ma bụrụkwa nke uche dị n'ime ya, n'ihi na ọ bụghị ebe ọbụla onye siri pụta, ọ ga maburu nwaanyị.
Mgbe ahụ, nwoke na-achọ ịlụ nwaanyị nwegasịrị ụfọdụ ihe ọ ga-eme tupuu ọ kpọrọ ya bụ ogoli nwaanyị labaa.Mana ugbu a, ihe ndị ahụ adagharịana n'ihi na ụmụ okorobịa ọgbara ọhụụ a na-atazị na-achaghị acha ma na-erizịkwa na-egheghị eghe.
Nwaokorobịa ọbụla chọrọ ịlụ nwaanyị n'oge ahụ ga-ebugodi ụzọ tuzuo oke n'ihe e ji mmadụ eme ma bụrụkwa onye anọghị nkịtị, ka agụụ wee ghara igbu nwaanyị ọhụụ ahụ maka na ọ bịara ije di.A sịkwaṅna onye rie ede na-egheghị eghe, ọ gbaa ya na-ebeghị ebe.
Nke ahụ pụtara na ha bịara ịkụ aka n'ụzọ ọgọ iji mara ma a ga-emeghekwara ha na ụzọ ọ gakwara.
N'aka nke ha, ndị be nke nwaayị nabatachaa ha na ije ha bịara, ha ga-emekwa otu ụdị nnyocha ahụ ndị be nke nwoke mere ma jụkwa ase niile ahụ ha jụrụ banyere ha n'ihi na a sị na ozu nwaada adaghị n'isi nna ọ daa n'isi ọkpara.
Ọ bụrụ na ha mechaa ihe ndị ahụ wee chọpụta na ọ ga-adaba, ha ga-eme ka nwa ha nwaanyị mara otu ihe siri gbata kwụrụ, iji wee mara ọnụ mmiri okwu ya banyere nke ahụ, maka na ọ bụ ya bụ ọnụ na-elo ụtara ma ụdị okpoko ọ chọrọ.
Ekele bụ ụzọ mmadụ si ekwupụta ma ọ bụ egosipụta ka obi dị ya nyegara mmadụ ibe ya, mmụọ ma ọ bụ Chi kere ya.Ọ bụ ime obi e gosipụtara n'elu ọnụ, ma bụrụkwa echiche e mepụtara n'omume.
Nke a pụtara na ndị Igbo, ndị Awụsa, ndị Yoroba, ndị ọcha na ndị agbụrụ dị iche iche na mba ụwa nwere ekele nke ha, n'asụsụ ha dị iche iche.
Ọ bụzịkwa ebe onye siri kote nwaanyị, o koro ya lakpute sị na ọ na-alụ ya alụ, ebe ụfọdụ na-anọ ebe ha hụrụ nwata nwaanyị anya mbụ gbado ya ma kweya nkwa ọlụlụ ozigbo ozịgbo nke nwaanyị ekwetekwa zigbo ozịgbo ahụ na-egbughị oge, na na-ajughịkwa ase.
Gọọmenti steeti anambra n'ọchịchị Gọvanọ Willie Obianọ emego ka a mara njikere ya na mkpebi ya ịkwalite ezi ọnọdụ obibi ndụ na ọdịmma ndị ntorobịa na steeti ahụ, iji mee ka ha bụ ndị kwụụrụ onwe ha.
Nwunye aka na-achị steeti ahụ bụ Oriakụ Eberechukwu Obianọ mere ka a mara nke a n'ọgbakọ ekpere pụrụ iche e mere maka iche nhọpụta na-abịa n'ihu na steeti ahụ n'aka Chineke, bụ nke weere ọnọdụ n'ụlọ ụka St.Luke Anglican dị na Nsugbe n'okpuru ọchịchị 'Anambra East' na steeti ahụ.
E nwere ekele onye ihe mere bụ nke e ji akasí mmadụ obi banyere ihe dakwasịrị ya, dịka ndo, dibe, kara obi.E nwekwara ekele oge ụbọchị, bụ ndị a na-ekele n'oge dị iche iche n'ụbọchị, dịka ụtụụ ọma, ehihe ọma, uhuruchi ọma, ka chi fo.
Ndị Igbo nwekwara ekele onye na-eme njem, dịije ọma, ladị mma laa mma o, jee lọta, ka ọ dị, ije awele.
E wezuga ndị a, ndị Igbo nwegasịzịkwara ọtụtụ ekele ndị ọzọ dị iche iche ha na-ekele na mgbe na mgbe, ọ kachasị n'oge gboo.N'oge gboo, n'ala Igbo, ihe ndị kacha apụta ihe n'ekele ndị a niile bụ nghọta, nsọpụrụ, na obi e ji ekele ha.
N'oge mbụ, nwa agbọghọ hụ okenye ọkachasị nwoke ka ọ na-aga n'ụzọ, ọ ga ehu ala kelee ya tupuu ọ gafee.Ọ bụkwa site n'ụzọ dị otu a ka ụfọdụ si ahọta nwa agbọghọ nwere nsọpụrụ ha ma ọ bụ ụmụ ha lụrụ, maka na omume onye na-edu ya.
Ekele bụ ụtọ nwanne.Eke bụ isi udo.Ekele bụ onye nye ọ nara.Ekele bụ nsọpụrụ.Ekele bụ nghọta.Ekele bụkwazị omenala.Ya mere ndị Igbo, ka anyị werenụ ekele kpọrọ ihe ma chukwaa ya dịka otu n'ime omenala na ejirimara anyị pụrụ iche.
Ngwa ngwa anyị malitere ịghọta uru ekele bara na iji ya kpọrọ ihe, ngwa ngwa ka anyị malitere itinye aka n'ịkwalite omenala, ezi njirimara na ọdịnala ndị Igbo.
Nwunye aka na-achị steeti Anambra bụ oriakụ Eberechukwu Obianọ enyena mmadụ karịrị narị anọ n'ọnụ ọgụgụ, bụ ndị ụwa na-atụ n'ọnụ, ihe onyinye na enyemaka dị iche iche.
Ọ dụzịkwara ndi nne ka ha na-gbasi mbọ ike iji bụrụ ndị na-akwụrụ onwe ha n'ihe ụfọdụ, na-abụghị ndị ba-adabere ma ọ bụ chekwube na di ha n'ihe ọbụla ha chọrọ iji ego ime.
Egwu ọdịnala ndị a kacha apụta ihe n'oge gboo n'ihi na ọ bụghị naanị na ọ na-egosiputa ịma mma nke ọnatarachi ndị Igbo, kama oge ahụ bụ oge ndị na-eti egwu ghọtara ihe ha na-eti.
Ndịa na-eji ngwa egwu e jiri mara ndị Igbo wee na-eti egwu, dịka ọja, ekwe, udu, mkpọmkpọ, ịchaka, ogene, ụbọ na ọtụtụ ngwa egwu ndị ọzọ, ma sikwa n'egwu ha na-akụzi ihe, na-agbazi ihe, ma na-akọwakwa ihe n'elu n'ụwa.
Ihe dịzị ajọ mwute ugbu a bụzị na a hụpụziela igwu mbazụ n'ala, gwubezie n'isi ji, e wee na-asụtọsịzị ji asụtọsị, maka na a hapụ ịsụ n'ikwe sụọ n'ala ma nri ma ofe ebebe aja aja.
Mkpokọta ya bụ na ndị ugbu a ahapụziela ige a na-akụ n'egwu, kụghara ihe ọzọ.Egwu wee na-adazị aja aja.Egwu a na-akụzị ugbu a abụghịzị ka ndị gboo si akụ ya.Ọ bụ ezie na ihe na-eme mgbanwe, mana ajọ mgbanwe bu ọghọm.
Ndị na-etizị egwu ugbu a na-etizị ọchaa achaa gbute, ọ chaghị acha gbute.Ihe niile wee na-adazị nghatangha maka na e sighị n'ọdụ agbọ akwụ.
Ọka n'ọnụ ọgụ n'ime ndị na-eti egwu ugbu a bụzịkwa ajambele na akụkọ abaghị n'ihe ka ha ga-akọgide, egwu agwụ.O nweghị otu ihe ọbụla mmadụ ga-amụta n'ọnụ ha, rukwaa oge egwu gwụrụ.
Amamihe na nghọta kọzịkwara ụkọ n'egwu.A sị na ndị ara juputa n'ahịa Ọnịsha, ótú Ọnịsha aghọrọ ọmà ara, karịzie ịbụ ọmà ahịa, maka na a kpodo ọgụ isi n'ala wee gbuo, aja eju onye ọbụla anya.
Opekampe ụmụ nwaanyị ọrụ ugbo dị narị isii, nọrọ ụbọchị Tọzdee kpọọ ganigani na steeti Anambra dịka ha na-arịọ ka enye ha ngwaọrụ ga-enyere ha aka.Ụmụ nwaanyị ahụ kwuru na anaghị etinye ha dịka a na-arụpụta ngwaọrụ ọrụ ugbo.
Ọ gakwazịrị n'ihu bunye ndị ahịa ahụ ụkpa ekele maka ya bụ ezi ọrụ ha rụpụtara nakwa njikọ aka ha, ma dụọ ha ka gbaa mbọ hụ na ya bụ ezi mmekọrịta, udo na ịdịnotu dị n'etiti ha ga-adị ọkpụtọrọkpụ.
Ịma mma nke ọnatarachi ndị Igbo na ọdịbendi bụ nnọọ nke pụtara ìhè nso-nso a, dịka ndị obodo Enugwu-Ukwu dị n'okpuru ọchịchị Njikọka nke steeti Anambra merùbèrè emume Isu Evo, bụ otu n'ime omenala pụrụ iche e ji mara obodo ahụ.
Anyị ga-echeta na ọ bụ n'ime izuụka ole na ole gara aga ka ndị obodo a mere mmemme Ịkpọ Ji Enugwu-Ukwu bụkwa otu oke mmemme ọzọ e jiri mara obodo ahụ.
Emume Isu Evo bụ emume na-edubanye ndị obodo Enugwu-ukwu na mmemme Olili Ọnwa Asatọ, ma bụrụkwa mmemme pụrụ iche ndị Avomimi ji ekele Chineke maka ahọ ọrụ gara aga ma kpekwara ya maka nke ahọ na-abịa abịa, tinyere ọganihu obodo ahụ na ụmụ afọ ya n'izugbe.
Oke mmemme oriri na ọñụñụ nke a nọrọ na ya wee kesaa ya bụ ihe nrita bụ nke weere ọnọdụ n'Awka bụ isi obodo steeti Anambra ma bụrụkwa nke ọtụtụ ndị ọlụsị sitere ebe dị iche iche na steeti ahụ nà mpụga ya sònyèrè na ya.
Ha jàkwàzịrị ya ike, rịọ ya ka ọ ghara ịda mbà n'ọrụ ọma ahụ ọ na-abàgide, ma nyekwazie ya owuwe anya na ụgwọ ọrụ ya dị n'aka Chukwu, bụ onye ji aka ya ele ọrụ, ma n'ụwa, ma n'eluigwe.
Ihe ndị pụtakarịchara ìhè na mmemme ahụ gụnyèrè ịwa achịcha bekee e mèrè maka mmemme ahụ, ịgba egwu, igosipụta ihe dị iche iche ndị ikedịnobi ahụ rụpụtàgàsịrị, tinyere inye ha ihe oriri, ihe nkwàdo dị iche iche, na ego, tinyere ihe ndị ọzọ.
N'iji tụnye ụtụ nke ha n'ịkatọ na ibu agha megide arụrụala ahụ na-achọzị ịghọ omenala, òtù a maara dịka 'Okpotokpo Adaigbo' nọrọ na nso-nso a wee mee ngagharị iwe n'ụzọ udo megide nkwasò iko n'ike, bụ nke na-ewùzị na mpaghara ebe dị iche iche n'ala Nigeria ugbu a.
Ya bụ ngagharị iwe bụ nke weere ọnọdụ na steeti Anambra, ma bụrụkwa nke ha mèèrè gaa n'ụfọdụ isi ụlọọrụ dị iche iche dị n'Awka bụ isi obodo steeti ahụ, nke gụnyere ogige isi ụlọọrụ ndị uweojii steeti Anambra, bụ ebe ha nọrọ wee kpọtụrụ onyeisi uweojii steeti ahụ.
N'okwu ya banyere nke ahụ, onye duru ndị ahụ wee bịa ya bụ ijè, ma bụrụkwa onyeisi òtù Okpotokpo Adaigbo n'ụwa gbaa gburugburu, bụ Oriakụ Ogochukwu Okparasili kọwàra na òtù ahụ bụ òtù nnọrọonwe jikọtara ụmụnwaanyị n'ala Igbo.
Ọ kwuru na ihe mere ha jiri bàgide na ngagharị iwe ahụ bụ iji gosipụta obi mwute ha bànyere etu akụkọ ndakpò na ịkwaso iko n'ike sizị arị ibe ya elu ugbu a ma bụrụkwazie nke a na-anụzị kwà ụbọchị na mpaghara ebe dị iche iche n'ala Nigeria.
O kọwara nke ahụ dịka ihe na-egbu ha mmụọ nke ukwuu, ọkachasị etu o sizị bụrụ ihe a na-ahụtazị ụbọchị ọbụla, ma bụrụkwa nke a na-emesòkarị ma ụmụaka ụmụnwaanyị enweghị ihe ha mà, ma ụmụagbọghọ, nakwa ndị agadi nwaanyị.
Dịka o siri kọwaa, ịkwaso iko n'ike bụ ihe arụ, ma n'anya Chineke, ma n'anya mmadụ, nke mezịrị o jiri dị mkpà na a ga-achọ ihe a ga-eme iji buso ya agha aka ọkụ aka ọkụ.
Oriakụ Okparasili jikwazịrị ohere ahụ wee kpọkuo gọọmentị na ụlọọrụ dị iche iche nke ahụ dị n'aka, ka e were aka ọkụ aka ọkụ wee busoo ya bụ arụrụala na akụkọ ọjọọ agha ma memìlaa ya ugbua ọ ka dị mfe, tupu ọ kawanye njọ maọbụ ghọrọzie omenala.
Na nzaghachi, onyeisi ndị uweojii na steeti ahụ, bụ CP John Abang, nabatara ma kelee ndị òtù ahụ maka ezi nzọpụ ụkwụ ahụ ha zọpụrụ ma kpọpụtasịkwa ihe dị iche iche ya bụ ụlọọrụ uweojii ahụ megoro na ụzọ dị iche iche ha sogoro buo agha megide nkwaso iko n'ike.
Gọọmenti steeti Anambra amalitekwala ịgawanye n'ihu ịkụtusi ihe dị iche iche iwu akwadoghị ndị mmadụ rụnyere n'ala ya na mpaghara ebe dị iche iche na steeti ahụ.
Ihe karịrị akre ise n'ime ala ahụ bụ ala ụlọakwụkwọ ahụ, ma bụrụkwa nke ndị ahụ mabììrì, ree n'ụzọ iwu akwadòghị, ma na-arụzị ihe na ya aghara aghara.
Ọ dọkwazịrị ndị na-eme ihe dị etu ahụ ka ha sepụ aka na ya n'ihi na gọọmenti steeti ahụ wàtàrà ọgọdụ ịnapụtacha ya ala niile ha kpaara.
Ọ dụkwazịrị ndị na-arụ ụlọ na ihe ndị ọzọ ka ha gbaa mbọ na-enweta ikike na nkwàdo site n'aka gọọmenti tupu ha amalite ịrụ ihe ọbụla ha na-arụ, maka ịkwa ngara m mara n'oge ikpeazụ.
Ọ bụ nnọọ ajọ ihe ọdachi na ihe ịkwa arịrị, dịka ihe mberede dị oke egwu dapụtara n'okporo ụzọ dị n'akụkụ ụlọ nkwari akụ 'Golden Tulip Hotels' dị n'Agụlụ, ma taa isi otu onye, merụọkwa ndị ọzọ ahụ.
Maazị Paschal Anigbo, bụ onye na-ahụ maka mmekọrịta oheneze na ụlọọrụ 'Federal Road Safety Corps FRSC' na steeti Anambra bụ ya mèrè ka ụwa mara nke a site n'ozi ọ kụpụrụ na nsonso a bànyere ya.
Dịka o siri kwuo, ihe kpatara ihe mberede ahụ bụ mmadụ isi n'akụkụ ụzọ nke ya bàá n'akụkụ ọzọ bụzị nke wetara ọnwụ otu onye n'ime ndị nọ n'ime ụgbọala ahụ, ma merụọ ndị ọzọ ahụ n'ụzọ dị iche iche.
Ndị ọrụ FRSC sitere ngalaba Nanka gazịkwara n'ebe ahụ oge ha nwetara ozi banyere ya bụ ihe, wee buru ndị ahụ ozigbo gaa n'ụlọ ọgwụ 'St.Joseph Hospital' dị n'Adazi Nnukwu maka ileru ha anya na ilekọta ha.
O kpekwazịrị ka ndị nwetara mmerụahụ n'ihe mberede okporo ụzọ ahụ gbakere mgwamgwa, ma kasikwa ezinụlọ nwa amadi ahụ nwụrụ anwụ obi, kpee ka Chineke nabata ma nye mkpụrụ obi ya ezumike udo.
Nwoke a, ka a na-ekwu tụwara nwa ya nwaanyị ime.Ozi sitere n'obodo ahụ sịrị na ndị obodo ahụ chụpụrụ nwoke ahụ oge ha chọpụtara arụ ọ kpara, nke mere nwa ya nwaanyị jiri mụta otu nwa nwoke.
Dịka ya bụ akụkọ siri gaa, Nwoke ahụ bi na Okofia Otolo Nnewi, mana ọ bụ Okija.Ọ tụwara nwa ya nwaanyị ime nke abụọ.Nwoke ahụ, bụ onye nwunye ya nwụrụ ọtụtụ oge gara, jiri ya bụ ohere were na-edina nwa ya nwaanyị.
Ozi anyị nwetara gara n'ihu kọwaa na ọ tụwara nwa ya nwaanyị ime afọ abụọ gara aga nke mụpụtara nwa nwoke.Mana nke ikpeazụ a bụ ihe chịpụtara ha abụọ ọkpa n'iro.
Ekere agadi nwoke ahụ ọmụ nkwụ n'olu ma kekwa nwa ya nwaanyị n'ụkwụ dịka njirimara ihe ihere na ha abụọ kpara arụ.Ndị obodo ahụ buteziri otu ụgbọala nke bupụrụ nwoke ahụ, nwa ya nwaanyị na ibu ha n'ọnụ ụtụtụ gawa obodo amaghị ma were azịza zachapụ arụ ha.
Ọ bụ nnọọ ihe ịgba anyammiri n'ụtụtụ ụbọchị Wenezdee, dịka dịka otu onye ogbuo ọwara ọsọ jiri ụgbọala kọtuo otu nwaanyị na-agara onwe ya n'Ọnịtsha.
N'akụkọ dịkwa ka ibe ya, oke ihe mberede ọzọ dapụtakwara n'akụkụ otu ọdụ mmanụ ụgbọala dị n'Ihiala, n'okpuru ọchịchị ime obodo Ihiala nke steeti Anambra, na mpaghara ụzọ awara-awara ahụ siri Ihiala gaa Ọnịtsha.
Ya bụ ihe mberede okporo ụzọ bụ nke dapụtara oge ụgbọala abụọ — 'Toyota Hiace' nwere akàrà CAL15XJ na 'Actros Tanker' nwere akàrà FGG176YU kwòkọrọ isi ọnụ, ma bụrụkwa nke metụtara mmadụ iri na ise ụmụnwnwoke isii na ụmụnwaanyị iteghete nọ n'ime ụgbọala ahụ oge ya bụ ihe mere.
Mmadụ iri n'ime ha ụmụnwoke anọ na ụmụwaanyị isii nwetàra nnukwu mmerụahụ n'ụdị dị iche iche, oge ya bụ ihe mberede mere mana o nweghị onwe ọbụla tụfuru ndụ ya.
Ndị ahụ bụzị ndị e buuru wee gaa ụlọ ahụ ike 'Our Lady of Lourdes Hospital Ihiala' maka nlekọta na inye ha ọgwụgwọ.
Mmemme ịgbape ụzọ ahụ bụ nke  dọtara Gọvanọ Willie Obianọ, nke onye nọchitere anya ya bụ Kọmishọna na-ahụ maka mgbasaozi na ịkụziri ọhaneze ihe ha kwesiri ịma na steeti ahụ, bụ Maazị C-Don Adịnụba.
N'okwu ya na mmemme ahụ, Gọvanọ Obianọ fọrọ ekele n'ụkpa wee bunye nwa amadi ahụ rụrụ ya bụ ụzọ, maka iji akụnụba ya wee cheta ndị obodo ya, wee gbatara ha ọsọ enyemaka ma belatara ha ihe nhịaahụ ha na-agabiga n'oge mbụ, site n'irụ ma tee okporo ụzọ ahụ.
O mere ka a mara na ọrụ mmepe obodo abụghị nke e kwesiri ịhapụrụ naanị gọọmentị, Gọvanọ Obianọ kpọkuo ndị Anambra ka ha na-ewelataru akụ ha ụlọ ma ñomie nwa ezi ọrụ ahụ Maazị Nwanko rụrụ.
Onyeisi ọchịchị obodo ahụ, bụ Maazị Uchechukwu Mmaduike maka ọrụ mmepe ya dị iche iche, nke obodo ahụ sigoro na ya rite ọtụtụ úrù, ma kelekwa nwa amadi ahụ rụrụ okporo ụzọ ahụ maka icheta ndị obodo ya.
Otu onye nọrọ na nsonso a wee zùte ọnwụ mberede ya n'Anambra, ebe mmadụ anọ ndị ọzọ nwètàkwàrà ihe mmerụahụ n'ụdị dị iche iche, dịka ihe mberede okporo ụzọ dapụtara na ncherịta ihu 'Jodon Shopping Mall' dị na Nkpor na mpaghara okporo ụzọ ahụ siri Ọnịtsha gaa Enugu.
Onye jigodi ọkwa dịka onye na-ahụ maka mmekọrịta oheneze na ụlọọrụ 'Federal Road Safety Corps FRSC' n'ime steeti Anambra, bụ Maazị Kamal Musa mèrè ka ụwa mara nke a site n'ozi ọ kụpụụrụ ndị nta akụkọ na nsonso a bànyere ihe mberede ahụ.
Ndị obodo Ogbunike dị n'okpuru ọchịchị Oyi nke steeti Anambra nọrọ na nsonso a wee fọọ ekele n'ụkpa, bunye aka na-achị steeti ahụ, bụ Gọvanọ Willie Obiano maka ọmarịcha ọrụ mmepe dị iche iche o ji n'aka na steeti ahụ.
O kwuru na Gọvanọ Obianọ na-ewepụtasị atụmatụ bụ ịgbà ma na-akwalitekwa ọnọdụ mmepe na ọnọdụ obibi ndụ ụmụafọ steeti ahụ ma kpọkuzie ya na nwunyè ka ha leghàrá ndị asịrị anya ma jisie ike n'ọrụ ọma dị iche iche ha ji n'aka na steeti ahụ.
Ndị obodo ahụ jikwazịrị otu olu wee kpọkuo Gọvanọ ma rịọ ya ka ọ rụchapụrụ ha ụfọdụ ọrụ ndị ọzọ o ji n'aka na steeti ahụ ma mekwuoro ha ụmụ ihe ole na ole maka na ọ na-abụ e tòó onye gburu ewu, ọ hụ ehi, o gbuo.
Otu onye nwetara nnukwu ihe mmerụahụ na nsonso a, dịka ihe mberede okporo ụzọ dapụtara n'ótù okporo ụzọ a maara dịka 'Meloch Road' dị n'azụ ụlọọrụ 'Anambra Newspapers and Printing Corporation ANPC' dị n'Awka bụ isi obodo steeti Anambra.
Ya bụ ihe mberede bụ nke dapụtara n'etiti ụgbọala Innoson Sport Utility Vehicle nwere ákàrà AGU-01RH na Keke enweghị, ma bụrụkwa nke metụtara ụmụnwoke abụọ, bụ ndị nya ụgbọala ahụ Keke ahụ n'otu n'otu.
Ọ bụ ezie na o nweghị onye nwụrụ n'ihe mberede okporo ụzọ ahụ, ụgbọala ahụ na Keke ahụ tigwosiri etigwosi, ebe onye ahụ na-anya Keke nwetakwara nnukwu ihe mmerụahụ n'akụkụ ahụ ya dị iche iche ụbọchị ahụ.
Ụfọdụ ndị ezigbo mmadụ gbatara ọsọ enyemaka n'ebe ahụ ihe ahụ nọrọ wee mee ụbọchị ahụ soro wee nye aka ịhụ na e nweghị ọnọdụ agbakata akwụrụ na mpaghara ebe ahụ ya bụ ihe mberede okporo ụzọ dapụtara.
N'imezupụta ezi ebumnobi ya ịhụ na e nwere ezi okpuru ụzọ na gburugburu niile nke steeti ahụ, gọọmenti steeti Anambra amalitela ọrụ idozigharị okporo ụzọ ahụ siri Enugwu-Ukwu wee gaa Nise, gaa Nibo, wee pụta Agụ Awka.
Ya bụ ọrụ ndozigharị okporo ụzọ bụ nke Gọvanọ Willie Obianọ bagidere na ya na nsonso a, ma bụrụkwa nke Kọmishọna na-ahụ maka ọrụ okporo ụzọ na steeti ahụ, bụ Marcel Ifejiofor gara leta ka ọrụ si aga na ya na nsonso a.
Igbo sị na ọ na-abụ e jide ibe ji n'aka, a sàá agụụ okwu maka na ọ na-abụ onye rie, ọ mụrịa.
Aka na-achị steeti Anambra, bụ Gọvanọ Willie Obianọ nọrọ ụbọchị Wenezdee wee gbapee amụmà ịkọ ọrụ ugbo ọkọchị nke ahọ 2020 n'ime steeti ahụ.
Mmemme ịgbape amụmà ọrụ ugbo ahụ bụ nke weere ọnọdụ n'ama egwuregwu Alex Ekwueme dị n'Awka bụ isi obodo steeti ahụ, ma bụrụkwa nke ọtụtụ ọrụ gọọmenti, ndị ọrụ ugbo, nakwa ọzọ ndị e ji okwu ha agba ìzù na ngalaba dị iche iche na steeti ahụ sonyere na ya.
O kwuru na ya bụ amụmà ịkọ ọrụ ugbo ọkọchị ga-enye aka ime ka a na-akọpụta nri gwòògwòò na steeti ahụ, ọbụladị ma ugbua a banyegoro n'oge ọkọchị.
Ya bụ Gọvanọ nọkwazịrị na mmemme ahụ wee kesàá ego mgbazinye maka ịkọ ọrụ ugbo ahụ sitere n'aka gọọmenti etiti nyégara ndị soro rite uru na ya n'ime steeti ahụ, maka ịkwàlite ọrụ ugbo ha.
Ya bụ ego mgbazinye bụ nke dị ijeri naịra abụọ ma bụrụkwa nke e kesààrà mmadụ ruru puku isi n'ọnụọgụgụ.
A nọkwara na mmemme ahụ wee kesàá ihe dị iche iche e ji akọ ugbo nyegara ndị ọrụ ugbo steeti ahụ.
A kpọọla oku ka a kwụsị ịrụ arụrụ nsị, bụ ịnyụ nsị n'ọhịa nakwa n'ebe ndị ọzọ ghe oghe, ma kọwaa mkpa ọ dị mmadụ ịkwàlite ezi ọnọdụ adịmọcha na gburugburu ya oge niile.
Nke a bụ isi sekpụ ntị ma bụrụkwa okwu a kpụ n'ọnụ na nnukwu ọgbakọ a chịkọbara na nsonso a n'Ọka Awka bụ isi obodo steeti Anambra site n'aka ụlọọrụ 'Anambra State Rural Water Supply and Sanitation Agency' RUWASSA na njikọaka òtù 'United Nations International Children’s Emergency Fund' UNICEF,
Ya bụ oke mmemme bụkwa nke a nọrọ na ya wee guzobe òtù pụrụ iche maka atụmatụ nkwalite adịmọcha 'Water, Sanitation and Hygiene' WASH, bụ òtù a kpọrọ 'Interministerial Steering Committee on Water, Sanitation and Hygiene'.
Ọ kpọkukwazịrị onye ọbụla ka ọ na-edebe gburugburu ya ọcha ma na-akwalitekwa ezi ọnọdụ adịmọcha n'ebe ọbụla ọ hụtara onwe ya, maka na ọ bụ onye dị ọcha na-anọdobe Chineke nso.
Oke mmemme ahụ dọtara ọtụtụ Kọmishọna nakwa ndị ọzọ e ji okwu ha agba izu na ngalaba dị iche iche na steeti ahụ na mpụga ya.
Gọọmenti etiti na steeti Anambra, site n'okpuru atụmatụ 'International Fund for Agricultural Development, IFAD assisted Value Chain Development Programme' IFAD-VCDP enyekwuola ọtụtụ ndị mmadụ na-emepụta nri akpụ nkwàdo n'okpuru ọchịchị abụọ n'ime steeti Anambra.
Okpuru ọchịchị abụọ ahụ, bụ 'Awka North' na 'Anambra East', nke mezịrị ka ọ dị okpuru ọchịchị ime obodo asatọ ritara uru n'okpuru atụmatụ nkwàdo ahụ n'ime steeti ahụ na nsonso a.
Ya èbụ ogigè nwèkwàra mmiri a gbapuru agbapu, ma bụrụkwa nke ga na-esuchara ndị niile na obodo niile nke okpuru ọchịchị obodo ahụ na gburugburu ya akpụ.
Otu onye zutere ọnwụ mberede ya na nsonso a, dịka otu nnukwu ụgbọala nwèrè ihe mberede okporo ụzọ n'Ụmụnze, dị n'okpuru ọchịchị Orumba South nke steeti Anambra.
Onye na-ahụ maka mgbasa ozi n'ụlọọrụ na-ahụ maka njem awele okporo ụzọ, bụ ụlọọrụ 'Federal Road Safety Corps' ngalaba ya nke steeti Anambra, bụ RC Kamal Musa bụ ya mèrè ka ụwa mara nke a site n'ozi ọ kụpụrụ banyere nke ahụ
N'akụkọ dịkwa ka ibè ya, mmadụ ruru iri n'ọnụọgụgụ nọkwara na nsonso a wee nweta mmerụahụ n'ihe mberede okporo ụzọ dapụtàrà na njikọ ụzọ Eze Ụzụ dị n'Awka bụ isi obodo steeti Anambra, oge nnukwu ihe mberede ọzọ dapụtàrà na mpaghara ebe ahụ.
O kpekwazịrị ka mkpụrụobi onye nwụrụ anwụ zuo ike na ndokwa, ma kpee ka ndị nke nwetara mmerụahụ gbakere n'oge adịghị anya.
Aka na-achị steeti Anambra, bụ Gọvanọ Willie Obiano agbapeela amụma inye ọzụzụ maka nchekwa imeime obodo dị iche iche na steeti ahụ.
Mmemme ịgbape atụmatụ inye ọzụzụ ahụ bụ nke weere ọnọdụ na nsonso a n'Ọka Awka bụ isi obodo steeti Anambra, ma bụrụkwa nke a chịkọbara site n'aka ụlọọrụ uweojii steeti ahụ.
Ọ kpọpụtasịrị ihe dị iche iche ọchịchị ya mepụtagoro na ngalaba nchekwa steeti ahụ, nke mezịrị Anambra jiri bụrụ steeti kacha wee nwee ezi ọnọdụ nchekwa n'ala Nigeria, ma kwe nkwà na ha agaghị ada mbà inye ụmụafọ steeti ahụ ezi ọnọdụ nchekwa bụ ịgbà.
Na mbụ n'ozi nnọọ ya, onyeisi ndị uweojii na-elekọta mpaghara 13 dị n'Ukpo, bụ AIG Mohammed Danmalam mere ka a mara na onye ọbụla nwere ọrụ nchekwa dịịrị ya n'ebe ọbụla o bi maọbụ ebe ọ hụtara onwe ya, maka na ọ bụ ebe onye bì ka ọ na-awàchi.
Ọ rịọkwazịrị ọha mmadụ ka ha na-enyere ha bụ ndị uweojii aka n'ọrụ ha, site n'inye ha ozi dị mkpa ga-enyere aka n'ọrụ, ma sikwazie n'ụzọ dị etu ahụ tụnye ụtụ nke ha na nchekwa obodo.
Na ntụnye nke ya, onyeisi ndị uweojii na steeti Anambra, bụ CP John B.Abang kèlèrè aka na-achị steeti Anambra, bụ Gọvanọ Obianọ maka nkwàdo dị iche iche ọ na-enye ha, bụ nke na-eme ka ọrụ ha na-agara ha siriri-wèrèrè n'ime steeti ahụ ma na-amịtakwa ezi mkpụrụ.
Ndị ọrụ gọọmenti, ndị ọrụ nchekwa,  ndị ntorobịa, ndị ndu ụka dị iche iche, nakwa ndị ndu obodo dị iche iche sonyere na ya bụ mmemme, ma bụrụkwa ndị a gwazịrị ka ha buru ozi ha nwetara n'ebe ahụ wee lakwuru ndị ngalaba ha dị iche iche.
Ọ bụ nnọọ oge ọñụ na oge inye ike maka ije oziọma, dịka Bishọọpụ ụka Angịlịkan na Dayọsiisi Awka, onye bụkwa Ashbishọọpụ nke mpaghara Niger, bụ Ashbishọọpụ Alexander Ibezim chiri mmadụ iri na ise ụkọchukwu ma nyekwa ha ikike ije ozi dịka ndị nchụaja Chineke.
Mmemme ichi ụkọchukwu ahụ bụ nke e mere n'ofufe nro pụrụ iche weere ọnọdụ n'ụlọụka St.Faith dị n'Ọka Awka bụ isi obodo steeti Anambra, ma bụrụkwa nke dị ọrụ ụka nakwa ọtụtụ ndị ọzọ sitere ebe dị iche iche sonyere na ya.
N'okwuchukwu ya n'ofufe nro ahụ, Ashịdikin nke Mbaukwu Ashịdikinri, bụ Venerebụlụ David Chukwudi kọwara na a na-echi ndị ụkọchukwu ma na-ezipụkwa ha n'ime ụwa iji kụtara Kraịstị mkpụrụ obi, mee ka ibu dịrị ndị mmadụ mfe, ma gwakwa ụwa eziokwu, ọkachasị dịka o siri metụta alaeze eligwe.
Ọ kọwara na ichi ma zipụ ndị ụkọchukwu abụghị ka ha ga were oziọma wee chụba ego, ọbụladị dịka ọ kpọkuru ndị ụka ka ha na-akwàdo ndị ọrụ ụka ma na-ekpekwara ha ekpere, iji rụzupụta ebumnobi ọkpụkpọ oku Chineke kpọrọ ha, maka na ya bụ ọrụ abụghịkwanụ ihe dị mfe.
N'okwu ya oge ọ na-echi ndị ụkọchukwu ọhụrụ ahụ, Ashbishọọpụ Alexander Ibezim chètààrà ha na ọkpụkpọ oku Chineke kpọrọ ha bụ ka ha jeere Ya ozi ma rụọrọ ya ọrụ dịka ndị ọzụzụ atụrụ, ma gwa ha ka ha si n'ọnụ ha na n'omume ha zisàá oziọma Kraistị.
Mmadụ ise bụbụ Ọdịnandị ka e buliri n'ọkwa Dikin ụbọchị ahụ, ebe mmadụ iri na ise bụbụ Dikin bụ ndị e chiri Ụkọchukwu ma bụrụkwa ndị e duru n'iyi ọrụ site n'aka Chanselọ dayọsiisi ahụ, bụ Ọkaikpe O.J.Okeke.
Anyammiri zòrò ka mmiri n'Ọnịtsha, na steeti Anambra, dịka ihe mberede okporo ụzọ dapụtara ebe ahụ tàrà isi mmadụ isii, ma merụọkwa ọtụtụ mmadụ ahụ.
Onye ndu òtù ụmụnwaanyị na ụmụagbọghọ na dayọsiisi ahụ nakwa na mpaghara Niger, bụ Oriakụ Chioma Ibezim na ọtụtụ ndị ọzọ sonyèrè na mmemme ahụ.
Dịka ya bụ ozi siri kọwaa, ụgbọala ihe mberede okporo ụzọ ahụ metụtara gụnyèrè Toyota Previa nwere akàrà ENU849XE, Toyota Precis nwere akara ENU575ZU, na Toyota Sienna nwere akàrà JJT434ZF, tinyere Keke Napep abụọ nwere akàrà AAH705UW na AGU482QE, ya na otu ọzọ enweghị akara.
Ka ọ na-akpọkù ndị na-anyà ụgbọala ka ha na-akpchapụ anya oge niile ma na-elerukwa ụgbọala ha anya tupu ha eburu ya pụta n'okporo ụzọ Maazị Kumapayi kasiri ezinụlọ ndị ihe mberede ahụ metụtara obi, ma kpee ka Chineke nabata ma nye mkpụrụobi ndị ahụ nwụrụ anwụ ezumike udo.
Nke a bụ isi sekpụ ntị n'okwuchukwu ofufè nrò akwamozu Emmanuel Ezike, bụ nke weere ọnọdụ nso-nso a n'ezinụlọ be ya dị n'Amichi, n'okpuru ọchịchị ime obodo 'Nnewi South' nke steeti Anambra.
N'okwu nke ya, Oriakụ Amaka Ezike, bụ nwunyè nwoke ahụ nwụrụ anwụ ma bụrụkwa nnukwu onye enyemaka pụrụ iche nyegara Gọvanọ Willie Obianọ n'ọrụ pụrụ iche, kọwàrà di ya dịka onye udo, onye na-arụsi ọrụ ike, nwoke obi umeala, na nwoke nwere ùgwù na nsọpụrụ pụrụ iche.
O kpezịrị ka Chineke nabata mkpụrụobi ya na ndokwa ma nyekwa ya ezumike udo ruo mgbe ebighịebi na mgbe ha ga-ezutekwa ọzọ ebe ọnwụ apụghị ikewakwa ha ọzọ.O kelekwazịrị ndị dị iche iche bịara nọnyere ya na ndị ezinụlọ ya n'oge iru újú ahụ.
Na ntụnye nke ya, oge o dùrù ndị òtù egwuregwu 'Keep Fit Club' wee bịa akwamozu ahụ, onyeisi ụlọọrụ 'Anambra Newspapers and Printing Corporation' bụ Maazị Chuka Nnabuife kasiri ndị ezinụlọ ahụ obi maka ọnwụ nwoke ahụ, ma kpee ka mkpụrụobi di ya nwee ezumike udo n'ime Chineke.
Ọ kpọkuzịrị ndị na-etinye aka n'ihe dị etu ahụ ka ha wepu aka na ya, ma ọ bụrụ na ọ gaghị amasị ha ka ihe dị etu ahụ dakwasị ụmụ ha ndị nwaanyị maọbụ ụmụnne ha ndị nwaanyị.
Mmemme akwamozu ahụ dọtara nwa amadi ahụ na-anọchibụ anya ọgbọ nta nkwàdo mpaghara Anambra Etiti n'ụlọ omeiwu sineeti, bụ Maazị Victor Umeh Ọkaokwu ụlọ omeiwu steeti Anambra, bụ Maazị Uchenna Okafor onyeisi oche Ọhaneze Ndị Igbo na steeti Anambra, Maazị Damian Okeke-Ogene, tinyere ọtụtụ ndị ọzọ.
N’ụbọchị taa ka soja ụmụ Igbo abụọ a, zara oku ọnwụ.Nzeọgwụ nwụrụ na agha Biafra n’afọ 1967, ebe Agụiyi-Irọnsị nwụrụ n’afọ 1966, n’aka ndị soja Naịjirịa.
Na ndụ ha, a mụrụ Nzeọgwụ na Kaduna.Ọ bụ onye Anịọma dị na Delta Steeti.Ọ banyere armị n’afọ 1957, ebe o ruru ọkwa majọ.Nkwenye ya na ndị soja ndị ọzọ nwere na ndị ọchịchị nkịtị na-aghasa Naịjirịa, butere ndị armị ị weghara ọchịchị n’ike.
Nke a mere ha ji gbuo ndị dịka Ahmadu Bello, Tafawa Balewa na Festus Okotie-Eboh.Mana egbughị ndị dịka Michael Ọkpara na Azịkiwe, nke mere e ji kpebie na ndị Igbo ji ụzọ aghụghọ wee kpochapụ ndị ha gburu, maa werekwa ọchịchị n’ike.
Ọ bụ n’ọnọdụ a ka akụrụ ajọ mkpụrụ mechara bute agha Biafra.Mgbe agha Biafra malitere, Nzeọgwụ nke ruola ọkwa Lt.Colonel na armị ndị Biafra zutere ọnwụ ya na Nsụka.Nke a mere mgbe ọ nọ ọrụ ịhazi ndị agha Biafra n’abalị, maka agha ahụ a nọ n’ime ya.
Ha amaghịkwa na ndị agha Naịjirịa nọ ha nso, nke mere na ha ekeghị nkwụcha.Maka onye ndị iro gbara gburugburu, na-eche ndụ ya nche oge niile.Ọ bụ n’ebe a ka pịnyụrụ ọkụ odogwu a.Ọ gbakwara naanị afọ iri atọ oge ọ nwụrụ.
A mụkwara Johnson Ụmụnakwe Agụiyi-Ironsi n’ụbọchị nke atọ, n’ọnwa March n’afọ 1924.Ọ bụ onye Ịbeku dị n’Ụmụahịa, Abịa Steeti.Ọ banyere armị n’afọ 1942, ebe o ruru ọkwa Majọ-Generalụ.
E mere ya onyeisi ala Naịjirịa na Janụarị n’afọ 1966 ka Nzeọgwụ na ndị soja ụfọdụ wetara ọchịchị ndị nkịtị na njedebe, mgbe ha gburu ndị dịka Ahmadu Bello, maka kwenye ha nwere na ha na-aghasa obodo.
Ironsi n’aka nke ya, enyekwughị aka n’okwu a, maka ndị niile tinyere aka na-igbu ndị ahụ enweghị ntaramahụhụ o nyere ha.Nke a mere e ji kpara ya nkata ọnwụ, nke ọ dabara n’ime ya, n’ụbọchị 29 July, n’afọ 1966.
Nke a akwụsịghị ndị ugwu igburu ndị Igbo gawa na mpaghara Northern Naịjirịa.Ọ bụ n’ọgbaghara a, ka agha Biafra si wee malite.
Nwata nwaanyị ahụ a rụụrụ ụlọ ahụ bụ Ada Aniwetalu, ma bụrụkwa onye enweghị aka abụọ site n'afọ nne ya, kemgbe e jiri mụọ ya.
Nke a, dịka o siri kọwaa, mezịrị o jiri rụọrọ nwata nwaanyị ahụ ụlọ ọhụụ ahụ, ma nyekwa ya na enyi ya nwaanyị bụkwa onye na-enyere ya aka ohere agụmakwụkwọ n'efù, ruo ogoogo mahadum.
O kelere ndị dị iche iche tinyere aka ma tụnyekwa ụtụ n'ịrụ ụlọ ahụ mmadụ dịka Maazị Victor Umeh, 'Rev.Fr.' Emmanuel Obimma Ebube Mụọnsọ, Maazị Ikem Osanakpo, na Maazị Evaristus Ubah, tinyere ụfọdụ ndị ọzọ.
Maazị Okafor nọkwazịrị ụbọchị ahụ ọ gbapere ụlọ ahụ wee nye nwaanyị ahụ akwụkwọ ndọrọ ego dị otu narị puku naịra N100, 000 ka o were màlite ịzụ ahịa ma sikwa ebe ahụ na-enweta ego ọ ga-eji na-elekọta ụmụ ya anya ma na-akwụrụ ha ụgwọ akwụkwọ.
O kwèrè nkwà na ọ ga-aga n'ihu ịnọchite anya ndị ọgbọ nta nkwàdo ahụ nke ọma ma na-emekwa ka ihu ọchị waa ha oge niile, n'ihi na nke ahụ so na nkwà o kwèrè ha oge ọ na-achụ nta nkwado.
Na nzaghachi ya, nwaanyị ajadụ ahụ, bụ Oriakụ Eberechukwu Igwilo, onye ọñụ jupụtara n'obi, kèlèrè Maazị Okafor ma kpọọ isi ala nye Chineke onye jiri ya wee kwara ngwaọrụ site n'iji ya tutekwa olileanya ya ma mee ka ihu ọchị waa ya na ụmụ ya ọzọ.
Ya bụ nwaanyị àjàdụ, onye di ya nwụrụ n'ahọ 2011, kọrọ etu ọnọdụ siri dịrị ya n'oge mbụ ụlọ ha ahụ dakpọsịrị.Ọ kọwàrà onye omeiwu ahụ dịka nwoke obi umeala, ma kpekwazie ka Chineke gaa n'ihu ịgọzi ya na ịkwụghachi ya mmaji kwuru mmaji.
Ụfọdụ ndị e ji okwu ha agba izu na ndị sitere ọgbọ nta nkwàdo ahụ sonyèrè na mmemme ịgbape na inyefè ụlọ ahụ, ma bụrụkwa mmemme a nọrọ na ya gọzie ma kpeere onye omeiwu ahụ usoro ekpere dị iche iche maka ezi ọrụ ya.
Òtù nnọrọonwe sitere mba ofesi nọrọ na nsonso a wee jiri akụrụngwa ahụike dị iche iche kwàdo ụlọ ahụike nkuzi mahadum Chukwuemeka Ọdụmegwu Ojukwu dị n'Awka, na steeti Anambra.
Akụrụngwa dị iche iche ndị òtù ahụ bunyere ụlọ ahụike mahadum ahụ gụnyere karama mmanụ nkwọchasị aka bụ sanịtaịza, karama bliichi bleach, nkùkù a na-akwụba akwụba standing fan, oche, tebulu, na ihe ndị ọzọ.
Onye na-ahụ maka mgbasaozi n'ụlọọrụ 'Federal Road Safety Corps' ngalaba ya nke steeti Anambra bụ RC Kamal Musa mere ka ụwa mara nke a site n'ozi ọ kụpụrụ banyere nke ahụ
Dịka o siri kọwaa, ótù n'ime mberede okporo ụzọ ahụ bụ nke mere n'Ichida, na mpaghara ụzọ ahụ siri Igboukwu gaa Nnewi, ma bụrụkwa nke dapụtara n'etiti ụgbọala Bọọsụ nwéré akàrà AHH 605 RM na ọgbatumtum 'KCSanya' enweghị akàrà ọbụla.
O mere ka a mara na ihe mberede ahụ dapụtara n'ihi ịgba oke ọsọ, bụ nke mere ka ụgbọala ahụ pụnahị onye na-anya ya n'aka o wee danyeziere onye ọgbatumtum ahụ ma kwọrikọọ onye o bu n'azụ.
N'akụkọ dịkwa ka ibè ya, otu nnukwu ụgbọala nọkwara ụnyaahụ bụ Wenezdee wee gbuo otu nwoke ọzọ e bukwa n'ọgbatumtum, n'ihe mberede okporo ụzọ dapụtàrà n'akụkụ ogigè ndị uweojii dị n'Ọba, na mpaghara okporo ụzọ ahụ siri Oba gaa Nnewi.
A dọnyekwazịrị ozu nwoke ahụ nwụrụ anwụ n'ụlọ nchekwa ozu, ebe ndị ọzọ nwetara mmerụahụ nọkwazị n'ụlọ ahụike anara ọgwụgwọ.
O kpekwazịrị ka ndị nwetara mmerụahụ n'ihe mberede okporo ụzọ ahụ gbakere ngwangwa, ma kasikwa ezinụlọ ndị ahụ nwụrụ anwụ obi, kpee ka Chineke nabata ma nye mkpụrụ obi ya ezumike udo.
Òtù a maara dịka 'Justice Development and Peace Commission JDPC' nọrọ na nsonso a wee kesàárá ndị dị iche iche ụwa na-atụ n'ọnụ nri na ihe oriri ndị ọzọ dị iche iche iche.
Nke a bụ n'iji merubè ụbọchị nri na mba ụwa nke ahọ a bụ 2020, ma bụrụkwa nke e mere n'Ọnịtsha, na steeti Anambra.
N'okwu ya banyere nke ahụ, onyeisi JDPC na Achdayọsisi nke Ọnịtsha, bụ Ụkọchukwu Edwin Udoye kọwàra nri dịka ihe dị oke mkpà na ndụ mmadụ ọbụla, maka na mmadụ chọrọ nri iji dị ndụ ma nwekwa ike ime ihe.
Ndị dị iche iche soro keta òkè n'ihe ahụ e kesàrà, kèlèrè òtù ahụ na ndị tụpụtara ọmarịcha atụmatụ ahụ, ma kpee ka Chineke gọzie ha.
Ọnwụ bụ eze a ma na a ga-echi ma bụrụkwa ihe na-echere mmadụ ọbụla dị ndụ, kama, ihe kacha mkpa bụ ihe onye ahụ mepụtara n'ụwa wee nwụọ, na ebe mkpụrụ obi ya na-aga ịnọ ọnọdụ ikpeazụ.
Nke a bụ isi sekpụ ntị n'okwuchukwu Bishọọpụ Jonas Benson Okoye nke ụka katọliiki na dayọsis Awka, na mmemme elimozu Ọkammụta James Nwoye Adịchie, bụ nna otu nwaanyị na-ewu èwù n'ide akwụkwọ na mba ụwa, bụ Chimamanda Ngọzị Adịchie.
Ụka mmemme akwamozu ahụ bụ nke weere ọnọdụ n'ụlọ ụka 'St.Paul' dị n'Abba, n'okpuru ọchịchị Njikọka nke steeti Anambra, ma bụrụkwa nke Ọzịlarị Bishọọpụ Okoye nọ n'isi ya.
Ndị Ọkammụta Adịchie hapụrụ ná-eru uju ya gụnyèrè nwunye ya, bụ Oriakụ Grace Ifeoma Adichie ụmụ ya, bụ Ijeoma Adichie, Uchenna Adichie, Chuks Adichie, Okey Adichie, Chimamanda Adichie, na Kenechukwu Adichie tinyéré ụmụ-ụmụ ya na ọtụtụ ndị ikwu na ibè.
Dịka o kwere na nkwà, gọọmenti steeti Anambra akụtùóla ụlọ ahụ tigburu ótù nwata nwaanyị nọ n'agbata ahọ asatọ mgbe gara aga na mpaghara Modebe Avenue dị n'Ọnịtsha.
Ọrụ ịkụtù ụlọ ahụ bụ nke a bàgidere site n'aka ụlọọrụ ahụ na-ahụ maka atụmatụ ewumewu na steeti ahụ, bụ 'Anambra State Physical Planning Board', ma bụrụkwa nke onyeisi oche ụlọọrụ ahụ, bụ Maazị Chike Maduekwe sonyere na ya.
Ọ dị ncheta na Ka Ọ Dị Taa kọrọ akụkọ na mgbe gara aga banyere ụlọ ótù ogìdì ya dapụrụ, wee tigbuo otù nwatakịrị nwaanyị n'abalị asatọ nke ọnwa Eprel ahọ a.
Ndị ahụ sikwara n'ebe ahụ wee gaa ụfọdụ ebe ndị ọzọ a rụrụ ụlọ n'ebe ezighị ezi n'okpopru ọchịchị Ihiala, nke gụnyere Azia, Uzoawka na Okija, bụkwa ebe ụfọdụ ndị na-arụ ọrụ ebe ahụ chọrọ ịwakpò ha e wee nwụchikọọ ha niile maka ịhafè ha n'aka ndị uweojii.
O mere ka a mara na ha na-ebu ụzọ zigara ndị nwe ụlọ ọbụla a rụrụ n'ebe ezighị ezi ozi banyere nke ahụ tupu ha amalite ime ihe ọbụla ha kpebiri ime n'ebe ahụ.
O jikwazịrị ohere ahụ kpọkuo ndị na-ewu ewumewu na onye ọbụla chọrọ ịrụ ụlọ ka o buru ụzọ nweta nkwàdo na akwụkwọ ikike n'ụlọọrụ ahụ tupu ọ malite ime nke ahụ, maka ịkwa 'ngara m mara' n'oge ikpeazụ.
Ka ọ dọchara aka na ntị ọtụtụ oge bànyere nke ahụ, gọọmenti steeti Anambra amalitela ịkụtùsì ụlọọdụ ahịa na ihe ndị ọzọ dị iche iche a rụrụ n'ebe ekwesighị ekwesi na steeti ahụ.
Ụfọdụ n'ime ihe ndị ahụ a kụtùrù bụ nke a rụnyere n'okpuru ebe eriri ọkụ latiriki nwere ike dị egwu bụ 'High Tension Wire' n'asụsụ bekee siri gaa ebe ndị ọzọ bụkwa ndị a rụnyere n'elu ọwà mmiri, bụ ebe idè mmiri si agafè.
N'okwu ọ gwara ndị nta akụkọ banyere nke ahụ, onyeisi ụlọọrụ ACTDA, bụ Maazị Amaechi Okwuosa kwuru na ha adọọla ndị ahụ aka na ntị ọtụtụ ugboro bànyere ime ihe dị etu ahụ, nà ihe égwù dị na ya mana ha kachiri ntị nọrọ n'ebe ahụ.
Ọ dị ncheta na otu nwaanyị na nwa ya zùtèrè ọnwụ ike na nso nso a na Nnewi, oge eriri ọkụ latiriịi gbabìrì ma dakwasa n'elu ụlọ ha, bụ nke a rụrụ n'okpuru ebe ọkụ latiriki ahụ siri gaa.
Memme inye àsàmbodo ahụ bụ nke weere ọnọdụ n'ebe obibi gọvanọ dị n'Amawbịa, ma bụrụkwa nke dọtara ndị dị iche iche e ji okwu ha agba ìzù, nke gụnyere ndị ọrụ gọọmenti, ndị eze ọdịnala, ndị omebe iwu, ndị enyi, ikwu na ibè na ụfọdụ ndị òbòdò abụọ ahụ.
Gọvanọ Obianọ dụkwàrà ha ọdụ ka ha gbaa mbọ hụ na e nwee ezi mmekọrịta n'etiti ha na ndị ji ọkwa ọchịchị obodo ha, na ndị ha na-achị.
O kèlèrè aka na-achị steeti Anambra bụ Gọvanọ Willie Obianọ maka ịkwàdo ndị eze ọdịnala, ọchịchị obodo na mmepe ime-ime obodo, bụ nke mụtagoro ezi ọtụtụ mpụtara a na-ahụ anya n'ebe dị iche iche n'ime steeti ahụ, tinyere obodo Nsugbe.
Ọ kpọkùkwazịrị ndị ichie ahụ ka ha were eziokwu na ịkwụba aka ọtọ wee rụọ ọrụ ha nke ọma na etu o siri kwesiri, iji kwalite ezi ọnọdụ mmepe, ọganihu na udo tọrọ àtọ na Nsugbe.
Ụlọọrụ ahụ na-ahụ maka ịtụ ụtụ nà ego a na-enweta n'ime steeti Anambra, bụ ụlọọrụ 'Anambra State Internal Revenue Service AIRS ahazigharịala usoro ụlọọrụ na ọdụ ahịa dị iche iche si atụ ụtụ na steeti ahụ, ma wepụtakwa atụmatụ a chịkọtara ọnụ a ga na-agbasozị n'ime nke ahụ.
Atụmatụ ọhụụ ahụ a chịkọtara ọnụ bụ nke e wepụtara na nso nso a, ma bụrụ nke a nọrọ n'isi mbido ọnwa Juunu ahọ a malite idebányesi aha ụlọọrụ na ọdụ ahịa dị iche iche na steeti ahụ isonye na ya.
O kwuru na e debànyechaa aha ụlọọrụ maọbụ ọdụ ahịa ọbụla, na a ga-enye ya akwụkwọ nwere akara pụrụ iche ọ ga-eji na-akwụnyezị ụtụ nke ya siriri-werere n'akpa gọọmenti, n'enweghị ihe mgbakasị ahụ ọbụa, maọbụ zùte nsogbo na-adịkarị n'ịkwụnye ya n'aka mmadụ, nke ụfọdụ n'ime ya bụ ndị adịgboloja.
N'okwu ya banyere atụmatụ ọhụụ ahụ, otu onye e debànyèrè aha ya n'akwụkwọ n'usoro atụmatụ ọhụụ ahụ, bụkwa onye nwere ebe a na-asa ụgbọala n'Agụ Awka, Maazị Chukwunweike Ezenwa kọwara atụmatụ ahụ dịka nke magburu onwe ya.
O gosipụtara afọ ojuju ya banyere usoro ọhụụ ahụ, ma kwuo na ọ ga-emezị ka ọ na-akwụnye ụtụ ya n'àkpà gọọmenti site n'ákàrà ahụ pụrụ iche e nyere ya, karịa inyezị mmadụ n'aka dịka ọ dị na mbụ.
Aka na-achị steeti Anambra bụ Gọvanọ Willie Obianọ ekpebiela ma kwuwaa na ọchịchị steeti ahụ wàtàrà ọgọdọ ịnapụtasị na inwetàghàchi ala gọọmenti Anambra ndị mmadụ kpààrà na mpaghara ebe dị iche iche na steeti ahụ.
Gọvanọ Obianọ kwupụtara nke a n'Awka oge ọ na-anabàta mpụtara nnyocha na nchọpụta nke òtù ọrụ nnyocha ahụ gọọmenti guzobere maka ileba anya n'ihe banyere mkpara a kpaara ụfọdụ ala gọọmenti steeti ahụ n'Isuanaocha dị n'okpuru ọchịchị ime obodo Awka North.
O kwuru na ọchịchị ya ga-emezùpụta ihe niile dị n'akwụkwọ mpụtàra nnyocha ahụ ndị òtù ọrụ ahụ wètàra, nke gụnyere ịkpara ala niile ahụ a na-ekwu maka ya n'ozuzu oke, ka ndị ọzọ wee si na nke ahụ mụrụ akọ.
O kèlèrè ndị òtù ọrụ ahụ maka ezi ọrụ ha, ma kwe nkwà na ọ ga-akpọkwa ha ọzọ maka ụdị ọrụ dị etu ahụ, n'ihi na ọchịchị ya dị njikere inwetàghachi ala gọọmenti niile ndị mmadụ kpààrà na mpaghara ebe dị iche iche na steeti ahụ.
Mkpebi nnyocha ahụ na-akọwa na gọọmenti ga-akpara ala ahụ, na-elebakwara ya anya nke ukwu, tinyekwuoro na a ga-enyochagharị ka ọnọdụ siri gbata kwụrụ n'ala ụlọakwụkwọ gọọmenti niile dị na steeti ahụ, tinyere ọtụtụ mkpebi ndị ọzọ òtù ọrụ ahụ mèrè.
Ndị ga-eri ndị ahụ nwụrụ anwụ ékpé ka e nyègasịrị otu nde naịra, ma nye mmadụ abụọ gbajiri ụkwụ narị puku naịra ise n'otu n'otu, kwụkwazie ụgwọ e jiri nye ha ọgwụgwọ n'ụlọ ọgwụ.
N'akụkọ dịkwa ka ibè ya, Gọvanọ Obianọ gàkwàzịrị akwamozu nwaanyị ahụ na nwa ya ọkụ ahụ gbàgbùrù otu ụbọchị ahụ, bụ ndị a kààrà ụka akwamozu n'ụlọụka 'Joseph's Catholic Church' dị n'Awka Etiti'
Ya bụ nwaanyị, bụ Oriakụ Ifeọma Obi, ka e kwùrù na ọ gbàrà ahọ iri atọ na anọ, ebe nwa ya nwoke ahụ dị naanị ọnwa asatọ.
Aka na-achị steeti Anambra, bụ Gọvanọ Willie Obianọ agbapeela àkwà ngafè okporo ụzọ ahụ dị na mpaghara MCC Ọnịtsha, ka ndị mmadụ malitekwa ịga na ya, dịka gọọmenti dozichàra ya ma mee ka ọ kwụrụ chịm ọzọ.
Ọ kpọkuzịkwàrà ma dọọ ndị na-akwọ ụgbọala aka na ntị, ka ha zèéré ibu oke ibu, iji gbanahị imebisi okporo ụzọ ma ọ bụ iwèta ihe mberede, ọ kachasị ugbu a oge mmemme ekeresimeesi na-akpụdòbe nso.
Ụmụafọ obodo Ossomala dị n'okpuru ọchịchị Ọgbaru bi na mba USA ekesàarala ndị obodo ahụ akpa osikapa ruru iri abụọ na asatọ n'ọnụọgụgụ, iji belatara ha agụụ na ihe isi ike ndị ọzọ ha nwere ike ịdị na-agabiga n'ime oge ugbua n'ihi ọrịa nje korona.
Ọ gakwazịrị n'ihu kpee ka Chineke gọzie, kwụghachi ha mmaji kwuru mmaji, ma na-echekwaba ha oge  pụọ n'ajọ ọrịa ahụ.
Maazị Stephen Mbieri bụ onyeisi ógbè Isiolu dị n'obodo ahụ tinyekwara olu wee kelee ndị ahụ bunyere ha erimeri ahụ, ma kwe nkwà na a ga-ekesa ya etu o siri kwesi
A nọkwazịrị na mmemme ahụ wee kee akpa osikapa ahụ nyegara ndị nnọchianya ógbè iteghete e nwere n'obodo ahụ ka ha gazie kesaara ndị ógbè ha dị iche iche.
Dịka mba ụwa merùbèrè mmemme ụbọchị ịga mposi nke ahọ 2019, a kpọkuola ma dụọ ụmụafọ steeti Anambra ka ha zèere ịga mposi aghara aghara, ọ kachasị n'ebe ezighị ezi na steeti ahụ.
Ụbọchị ịga mposi na mba ụwa, bụ ụbọchị pụrụ iche òtù mba ụwa weputàrà iji merùbe ịga mposi, ma lebakwaa anya n'ihe dị iche iche metụtara ịga mposi dịka ọ dị na mba ụwà, ya na otu a ga esi mee ka ọ kawanye mma.
Ọ dị nchèta na nnyocha ndị WHO mèrè n'ahọ a na-egosi na mmadụ karịrị ijeri anọ na mba ụwà bì na gburugburu ruru unyi, ebe mmadụ karịrị narị ndè isii na puku iri asaa na atọ ka na-arụ arụrụ nsị.
Isiokwu mmemme ụbọchị ebe aa na-aga mposi nke ahọ a bụ Leaving No One Behind nke pụtara, ma a tụgharị ya, N'agbahàpụghị Onye Ọbụla.
Ịkụkpọsị ihe ndị a bụ nke weere ọnọdụ nso-nso a na mpaghara okpuru ọchịchị Oyi na Ọgbaru, nke gụnyere Kara, ụzọ Atani road nakwa mpaghara 'Toll-Gate' Ogbunike.
Ihe ndị á kụtùsìrì gụnyere mkpọmkpọ ebe dị iche iche a na-enyo ènyò na ndị omekoome na-anọ na ya arụ arụrụala, tinyere ọnụ ụlọ ruru iri ise na abụọ n'ọnụọgụgụ, bụ ebe a na-enyo enyò na ụmụagbọghọ na-anọ agba 'ì chè na mmadụ bụ ewu.'
O kwuru na gọọmenti na-amà amụmà ịkpọchikọ mpaghara ahụ iji gbochie ndị mmadụ ịbànyègasịzị na ya, ma kwuo na e mebụọla ụdị ihe ahụ na mpaghara Toll Gate Ogbunike ugboro anọ esepughị aka.
Otu ọ dị, ụfọdụ n'ime ndị nke ahụ metụtara gbàrà akaebe na gọọmenti dọrọ ha aka na ntị tupuu ụbọchị ahụ, ebe ụfọdụ ndị ọzọ kwùrù sị na ọ bụ eziokwu na a dọrọ ha aka na ntị, mana gọọmenti kwesiri inyekwu ha oge tupuu ụbọchị ahụ.
Mmemme ibunye ya bụ ụlọ ọrụ akụrụngwa ahụ bụ nke e mere nso-nso a, ma bụrụkwa nke weere ọnọdụ n'obi gọọmenti dị n'Awka bụ isi obodo steeti ahụ.
Ị ga-echeta na Gọvanọ Obiano nọrọ n'oge ụtụtụ soro ná nkwanye ùgwù ikpeazụ nke Oriaku Deborah Obi, bụ nwaanyị ọkụ gbara ya na nwa ya nwoke ebe ọ rịọrọ Chineke ka o nye mkpụrụobi ha ezumike na ndụ ebighị ebi.
Igbo sị na na ọ na-abụ a na-egbu ji awaị, ọ na-atọ ụtọ, a na-abachawanye ji.N'ịgbaso nke ahụ, ụlọ ọrụ 'Anambra Community And Social Development Agency ACSDA' enyekwuola obodo abụọ n'ime steeti ahụ ego iji wee màlite ma kwàlite ọrụ mmepe ime obodo.
Obodo abụọ ahụ, bụ Ụmụeje na Ọmọr, dị n'okpuru ọchịchị Ayamelụm, ka e nyèrè pasentị iri ise n'ótù n'ótù, nke pụtara ọkàrà mgbakọta ego niile ndị obodo ahụ ga-eji wee rụọ ọrụ dị iche iche ha họọrọ n'ótù n'ótù.
Ndị Ụmụeje ka e kwùrù na ha họọrọ ịrụ ọkụ na ịrụ ụlọ ahịa ruru iri abụọ na asatọ n'ahịa obodo ahụ, ebe ndị Ọmọr họọrọ ịrụ okporoụzọ Nkwọ-Ezenọ, ya na ebe a na-aga mposi bụ ọkachamma.
O kwùrù na a ga-enye ndị obodo Ụmụeje akwụkwọ ndọrọ ego ruru nde naịra abụọ maka ya bụ ọrụ, ma nyekwazie ndị Ọmọr akwụkwọ ndọrọ ego ruru nde naịra atọ maka nke ha.
Ha kwezịrị nkwà na iji ego ahụ rụọ ihe e zùbèèrè ya, ma rụọkwa ya n'ogoogo dị elu, ya na ichekwaba ihe ndị ahụ ọbụnadị mgbe a na-arụ nakwa mgbe a rụchàrà ya.
Iguzobe ndị a nakwa ime ka ha mara ọrụ chere ha n'ihu bụ nke weere ọnọdụ n'ebe obibi Gọvanọ dị n'Amawbịa, ma bụrụkwa nke dọtara ndị dị iche iche ọnụ na-eru n'okwu na steeti ahụ.
N'okwu ya ka ọ na-egùzobe ya bụ òtu, Gọvanọ Obianọ chètààrà ha na nhọrọ a họọrọ ha adàbèrèghị n'otu ndọrọ-ndọrọ ọchịchị, kama na a hụtàrà ha dịka ndị maara nke ekwe na-akụ, ma gwazie ha ka ha mapụta atụmatụ mmepe ga-edu steeti ahụ ruo ahọ iri ise na-abịa abịa.
Aka na-achị steeti Anambra, bụ Gọvanọ Willie Obianọ ekwenwòóla nkwà ịkwụ ndị ọrụ oyibo steeti ahụ ụgwọ ọnwa opekata mpe ọhụụ, ma kwuo na ọchịchị ya wàtàrà ọgọdọ ime nke ahụ.
Aka na-achị achị bụ Obianọ kwupụtara nke a na mmemme ụbọchị ndị ọrụ oyibo nke ahọ 2019, bụ nke e merùbèrè ụbọchị Tuzdee ma bụrụkwa nke weere ọnọdụ n'ogige isi ụlọ ọrụ oyibo steeti ahụ dị n'Awka.
Na ntụnye nke ya n'ịkwado agha ahụ a na-ebu megide ọrịa nje coronavirus, ụlọọrụ Chisco, bụ 'Chisco Group of Companies' enyela gọọmenti steeti Anambra onyinye ego dị nde naịra iri.
Ya bụ ụlọọrụ na-ewu èwù n'ihe gbasaara ime njem okporoụzọ nọrọ na nso nso a wee nyefee ya bụ ego nkwado n'aka gọọmenti steeti ahụ n'obi gọọmenti dị n'Awka.
Ọ sịkwa na nke ahụ bụ ịgbaso ọkpụkpọ oku gọọmenti steeti ahụ kpọrọ ka ndị mmadụ na otu dị iche iche tinye aka ma gbatakwa ọsọ enyemaka n'agha ahụ a na-ebu megide mbata na maọbụ mgbasa ọrịa nje korona na steeti ahụ.
N'akụkụ nke ya, onye soro ya bụ nwa amadi wee bịa ije ahụ, ma bụrụkwa onyeisi ọchịchị obodo Amichi, bụ Maazị Dan Ugomba nọkwazịrị ebe ahụ kpọkuo ndị Anambra ka ha kwàdo gọọmenti n'agha ahụ ọ na-ebu.
O gosipụtakwara afọ ojuju ya banyere ihe dị iche iche gọọmenti megoro banyere ya bụ ọrịa nakwa ọdịmma ụmụafọ steeti ahụ n'ime oge a, ma kpọkuo ya ka ọ watasie ọgọdọ ike n'ime nke ahụ.
Ka ọ na-anabata ihe ndị ahụ n'aha gọọmenti, odeakwụkwọ ukwu steeti Anambra, bụ Ọkammụta Solo Chukwulobelụ kèlèrè ya bụ nwa amadi na ụlọọrụ ahụ maka onyinye afọ ofufò ya, ma kekwazie ndị ọzọ na ụlọọrụ dị iche iche na-agbatara steeti ahụ ọsọ enyemaka n'oge a.
O kwere nkwa na gọọmenti ga-ejikwa ma tinye ego ahụ n'ọrụ dịka o siri kwesi ma werekwa ya mee ihe e hibeere ya.
Ndị ọzọ dị iche iche nyere gọọmenti nkwàdo nso nso maka ibu agha megide ọrịa nje korona gụnyèrè ụlọ mmepụta eriri ọkụ 'Cutix Cable' nyéré akụrụngwa ahụike gburu ego ruru nde naịra iri, òtù 'Agụleri World Forum' nyéré nde naịra abụọ tinyere ndị ọzọ.
Ndị e ji okwu ha agba izu n'okpuru ọchịchị Ọgbaru dị na steeti Anambra ekwupụtago n'ebe ọ dara ụda na ha kwụ aka na-achị steeti ahụ bụ Gọvanọ Willie Obianọ n'azụ ma na-enyekwa ya nkwado zuru oke ịchị steeti ahụ nke ugboro abụọ.
Ọ rịọzịkwara ndị Anambra ka ha ghara ikwe ka onye ma ọ bụ otu ọbụla duhie ma ọ bụ ghọrịa ha na  nhọpụta ahụ na-akpụdobe nso, bụ nke ga-ewere ọnọdụ n'abalị iri na asatọ nke ọnwa Nọvemba ahọ a.
Ha bụ ndị otu e ji okwu ha agba izu nọrọ n'ebe ahụ kwuo hoohaa na ọchịchị Gọvanọ Willie Obianọ dị ha mma, na n'ihi ya, ya chịrị gaba, na ha kwụkwa ya n'azụ, maka na ọchịrị mma ga-achịkwa ọzọ.
Otu jikọtara ndị Anambra bi na steeti Enugu ekwunwona nkwado ha nye ọchịchị gọvanọ Willie Obianọ maka ịchị nke ugboro abụọ.
Ndị otu a kwuputara nke a mgbeṅosote aka na-achị steetiṅAnambra bụ Dọkịnta Nkem Okeke nabatara ndị isi otu ahụ a maara dịka 'Anambra State Peoples' Assembly' ASPA, ngalaba nke Enugu, n'aha Gọvanọ Obianọ.
Ka ọ na-anabata ndị ahụ  n'obi gọọmenti dị n'Awka, Dọkịnta Okeke kwuru hoohaa na iwepụta gọvanọ site na mpaghara na mpaghara na steeti ahụ so n'otuṅụzọ e si akwalite ezi ọchịchị na udo tọrọ atọ.
Ọ sị na ndị gọvanọ niile nke mpaghara ahụ ga-eleba anya ịhụ na e mere nke ahụ otu e siri kpebie ya na steeti ha dị iche iche.
Ndị gọvanọ niile nke steeti ise dị na mpaghara ahụ bịara ya bụ nzukọ, beelụ sọ nke steeti Imo, bụ onye zitere osote ya maazị Eze Madumere.
Ndi otu pati APGA ekwuona na ha agaghị ekwelata ka onye ọbụla ma ọ bụ otu pati ọbụla gwuo ojoro na nhọpụta ahụ na-abịa n'ihu na steeti Anambra, bụ nke a ga-ewere ọnọdụ n'abalị iri na asatọ nke ọnwa Nọvemba.
Onye isi otu pati ahụ n'ala anyị n'oge mbụ, ma bụrụkwa onye isi otu ịchụ nta nkwado maka ịhọpụtagharị gọvanọ Willie Obianọ nke ugboro abụọ, bụ Maazị Victor Umeh mere ka a mara nke a na nzukọ ha na ndị isi otu pati ahụ mere n'Awka.
O kwuru na ha ga-etinyesi atụmatụ  na amụma pụrụ iche n'ọrụ iji hụ na izuzu ọtụtụ ndị na pati ụfọdụ na-ezu iji wee gwuo ojoro na ya bụ nhọoụta, agaghị amịta mkpụrụ.
Ụlọ ọba ego 'First City Monumente Bank' FCMB nọrọ na nso nso a wee bunye gọọmenti steeti Anambra akpa osikapa ruru narị asatọ na iri ise, iji kwàdo ya n'agha ahụ ọ na-ebu megide mgbasa ọrịa nje korona nakwa mmetụta nke oge ọrịa ahụ n'ahụ ụmụafọ steeti ahụ.
O kelere gọọmenti steeti Anambra maka ezi ọnọdụ dị larịị o nyere ụlọ ọba ego ahụ n'ime steeti ahụ, kelekwa ya maka ihe dị iche iche o megoro n'agha ọ na-ebu megide ọrịa korona, ma dụọ ya ka o jisie ike na-eleghị anya n'azụ.
Onye nabatara ihe onyinye ahụ n'aha gọọmenti, ma bụrụkwa ode akwụkwọ izugbe steeti ahụ, bụ Ọkammụta Solo Chukwulobelu kelere ya bụ ụlọ ọba ego maka ịza ọkpụkpọ oku ahụ gọọmenti steeti ahụ kpọrọ maka mgbata ọsọ na nkwàdo site n'aka ndị mmadụ, ụlọọrụ nakwa òtù dị iche iche.
O nyekwazịrị òwùwè anya na a ga-etinye ihe ndị ahụ e wèkọtàra n'ọrụ etu o siri kwesi, ma mekwa ka nke e kwesiri ikesà ekesà ruo ndị e mebeere ha aka.
O kelekwazịrị ndị zagoro ọkpụkpọ oku gọọmenti steeti ahụ banyere ọrịa ahụ, ma kwàdokwa ya bụ gọọmenti n'ụzọ dị iche iche, iji nweta mmeri n'agha ahụ ọ na-ebu megide ya bụ ọrịa.
Otu jikọtara ndị Arewa bi na steeti Anambra ekwuputana nkwado ha nyegara aka na-achị steeti ahụ bụ gọvanọ Willie Obianọ maka ịchị steeti ahụ nke ugboro abụọ.
Ndi otu ahụ nọzịkwara n'oge ahụ wee bụkuo abụ nkwado nyegara gọvanọ Willie Obianọ, bụ nke na-egosi na ha kwụ ya n'azụ gidigbaa na ya bụ nhọpụta na-abịa n'ihu.
A malitena idebanye aha ndị ntorobịa sitere n'okpuru ọchịchị iri abụọ na otu nke steeti Anambra bụ ndị enweghị ọrụ, n'akwụkwọ.
Aka na-achị steeti ahụ bụ gọvanọ willie Obianọ mere ka a mara nke a n'ofufe nru pụrụ iche a chịkọbara n'ụlọ ụka St.Patrick dị n'Ọka bụ isi obodo steeti ahụ iji merube mmemme icheta ọgbụgba ahọ iri ise na asaa nke ala Naịjiria.
Maazị Ọrjị mekwara ka a mara na a ga-ezitekwa ọtụtụ ndị ọrụ nchekwa maka ya bụ nhọpụta, ma sị na n'ime ndị ọrụ nchekwa dị puku iri abụọ na ọtu a mapụtara maka ya bụ nhọpụta, na puku abụọ anọrọgorị anọrọ.
O kwuru na ụlọ ọrụ ahụ ga enyocha ịchụ nta nkwa nke ndị otu ọbụla iji hụ na e nweghị okwu akpọmasi ọbụla na ihe ndị ọzọ na-ekwesighị ekwesi, ma gwakwa otu pati ọbụla ka ha mee ya bụ ihe n'usoro iwu.
Ọ sị na anya onye ọbụla dị na ya bụ naṅhọpụta nke ukwu maka na ọ bụ site n'ezi mpụtara ya ka a ga-eji mara ihe nhọpụta izugbe a ga-eme n'ala anyị n'ahọ 2019 ga-abụ.
N'ihe gbasaara mmemme icheta ọgbụgba ahọ iri ise na asaa nke ala Naịjiria, Ashịbishọọpụ Efobi kọwara ya bụ mmemme dịka oge ntụgharị uche banyere ihe na-emegasị n'ala Naịjiria, ma kpọkuo gọọmenti etiti ka ọ ga n'ihu kewapụtakwuo ohere ọrụ maka ụmụ ntorobịa ala anyị.
N'okwu nke ya, onye Ashịdikin nke Igboukwu Ashịdikinri, bụ 'Venerable' Innocent Udechukwu' kpọkuru ndị otu Kraịst ka ha jisie ike na-ahapụ ihe gara aga ma legidesie anya n'ọdịnihu ha, iji wee nwe ezi ọganihu na ndụ ha, maka na nkwenye ezi onye otu Kraịst bụ na ọdịnihu ga-aka mma.
Oriakụ Obianọ kpọrọ oku a n'ama egwuregwu ala anyị dị na Surulere nke steeti Legọọsị na mmemme ahọ a nke otu jikọtara ụmụ nwaanyị steeti Anambra chịkọbara banyere ịkwalite ṅọmụmụ ọrụ aka na ọnọdụ akụnụba.
Ọ kọwara mkpa ọ dị na ụmụ nwaanyị mụkwara ma nwee ọrụ dịgasị iche iche, bụ nke ga-enyere ha aka ịkwụrụ onwe ha na ịtụnye ụtụ nke ha n'ihe a na-emegasị na ezinaụlọ ha.
N'akụkụ nke ya, onye isi oche na onye nguzobe nke otu ahụ bụ Oriakụ Nkem Okolo kelere Oriakụ Obianọ maka nkwado ya nye ndị otu ahụ na ụmụ afọ steeti Anambra steeti ahụ, ma kpọkuokwa ụmụ nwaanyị ndị ọzọ ka ha ñomiri ya.
Na nzaghachi, oriakụ Ọnwụalaegbu tòrò ọchịchị steeti ahụ maka ịhụta ya dịka onye tozùzù oke wee guzobe ya n'ọkwa ahụ, ma kwekwazie nkwà na ndị ọkaikpe nọ na steeti ahụ na gọvanọ ga-aga n'ihu ịrụkọ ọrụ ọnụ.
Oke ọñụ dara ụnyaahụ n'Ịgbarịam dị n'okpuru ọchịchị 'Anambra East' nke steeti Anambra, dịka aka na-achị steeti ahụ, bụ Gọvanọ Willie Obianọ gbàpèrè ụlọ ọrụ ọhụụ nke Coscharis, bụ ebe a ga na-esuchapụta osikapa.
Ọ mere ka a mara na ọ bụ naanị APGA bụ òtù pati ndị Igbo nwere n'ala Naịjiria ma sịkwa na ọchịchị ya adabeghị mba n'ụdị ọbụla n'ịtụpụta ezi atụmatụ mmepe na nke na-kwalite ezi ọnọdụ obibi ndụ ụmụ mmadụ kemgbe ọ banyere n'ọkwa ọchịchị.
Ọ rịọrọ ndị Ọraukwu ka ha gaa n'ihu n'ịkwado ịzọ ọchịchịṅya nke ugboro abụọ ma kwe ha nkwa na ọ gaghị agharịpụ ha.
Ode akwụkwọ ukwu nke steeti ahụ bụ ọkammụta Solo Chukulobelụ, bụ nwa afọ obodo ahụ kwuru na n'ihi ihe gọvanọ ahụ megoro n'obodo ahụ, na o nweghị ihe ga-ezù ịkwụghachi ya, karịa ịtụnyere ya akwụkwọ ka ọ chịa nke ugboro abụọ.
N'okwuchukwu ya, onye Ọzịlarị Bishọọpụ nke achị Dịọsiisi Ọnịsha bụ 'Most Reverend' Dennis Isizọr kọwara mkpa ọ dị na ndị ụka Katọliki sonyesiri ike na nhọpụta ahụ na-akpụdobe nso na steeti ahụ site n'ịga ewere mpempe akwụkwọ ikike ha bụ votaas kaadị.
Ọka bụ isi obodo steeti Anambra deere jii ụbọchị Mọọnde gara aga dịka aka na-achị steeti ahụ bụ gọvanọ Willie Obianọ nọrọ n'ama egwuregwu Ekwueme wee hibe ma guzobe kpọmkwem amụmà ịchụ nta nkwado ya maka ịzọ ọkwa aka ga-achị steeti ahụ nke ugbo abụọ, n'aha otu pati APGA.
Ọ gwara igwe mmadụ bịara mmeme ahụ na a ga-ahụtawanye ọtụtụ ọrụ mmepe dị iche iche n'ọchịchị ya nke ugboro abụọ, ma kwekwa nkwa ịrụ ọdụ ụgbọ elu.Ọ dụkwara ndị na-atụ akwụkwọ ka ha mezuputa ezi ebumnobi nke Dim Chukwuemeka Ọdụmegwu Ojukwu lagoro mmụọ, site n'ịtụnyere otu pati APGA.
N'okwu ya, malite n'ụbọchị ahụ ọ sị na ịtụ akwụkọ fọdụrụ naanị mkpụrụ ụbọchị iri anọ na asatọ ka o were ọnọdụ, na o kwesikwara ka ndị Anambra họrọ ịtụnyere ọrụ mmepe na-aga n'ihu na steeti ahụ karịa ịhọrọ nlaghachi azụ n'ọnọdụ ihere na ọchịchịrị.
Ọ kpọtụrụ akpọtụ ma zụọ azụọ na nsonso a, dịka òtù nnọrọonwe a maara dịka 'The Siere Foundation' chịkọbàra ma hazie mmemme asọmpi onye kacha akpọ ụbọ na steeti Anambra, bụ àgbà nke mbụ ya a na-eme ụdị ihe ahụ n'ime steeti ahụ.
Ha kèlère Agbasiere bụ onye haziri asọmpi ahụ, ma kpọkuo ya ka o jisie ike, maka na nke ahụ ga-amịta ezi mkpụrụ n'ọtụtụ ụzọ dị iche iche.
Isi ọchịchị mahadum 'Federal Polytechnic, Ede' dị na steeti Osun, nọrọ na nsonso a wee gwa onyeisi mahadum ahụ ka ọ nọzukagodi n'akụkụ maka ibute ma tinye nnukwu àkwà edina n'ime ụlọọrụ ya, bụ nke o nweghị ihe o ji ya eme nakwa ebumnobi o jiri bute ya.
Ọchụchụ ahụ a chụrụ ya bụ onyeisi ụlọakwụkwọ, bụ Maazị John Adekolawole bụ nke e mere ka ụwa mara site n'ozi a kụpụrụ site n'aka onye na-ahụ maka mgbasa ozi ụlọakwụkwọ ahụ, bụ Sola Lawal, n'agbanyeghị na o kweghị ekwu ihe mere e jiri chụọ ya.
O kwukwara na ha gbara mbọ ịrịọchitere ya bụ onyeisi arịrịọ ka a ghara ịchụ ya, mana isi ọchịchị ụlọakwụkwọ ahụ ekweghị, n'ihi na ha kwechiiri n'ọchụchụ ahụ ha chụrụ ya, ka o wee ga zuo ike nke ọma n'ụlọ be ya tupu a mara ma ọ ka ga-alaghachi.
A dụọla Ndị Igbo ọdụ ka ha were asụsụ ha kpọrọ ihe, jiri ya na-eme ngala, ma na-asụsikwa ya ike oge niile, dịka otu n'ime ụzọ a pụrụ isi wee chekwaba ya bụ asụsụ ka ọ ghara ịnwụ, ma nyefèkwa ya n'aka ọgbọ na-abịa abịa.
Ọ katọrọ ma gbarụọ ihu banyere akparamagwa ụfọdụ Ndị Igbo ndị na-ekwu na asụsụ Igbo na-eme ha ihere, ma kọwaa na oge agaala mgbe a na-ahụta ndị na-asụ asụsụ Igbo dịka ndị amaghị akwụkwọ.
Anyammiri wàrà na nsonso a na steeti Anambra, dịka ihe mberede okporo ụzọ dapụtara na steeti Anambra ma taa isi otu onye, ọbụladị ugbua ọ fọdụrụ mkpụrụ ụbọchị olenaole ka a gbaa ekeresimeesi.
N'okwu ya banyere nke ahụ, onyeisi ụlọọrụ FRSC na steeti Anambra, bụ CC Andrew A.Kumapayi kasiri ezinụlọ onye ahụ nwụrụ anwụ obi, ma kpekwa ka Chineke nara mkpụrụ obi ya na ndokwa.
O mekwara ka a mara na onye ọbụla e nwetara ka ọ dàrà iwu ahụ maọbụ iwu ndị ọzọ na-achị okporo ụzọ ga-abụ onye a ga-anwụchikọ ma nye ya ntaramahụhụ kwesiri ya, maka na ọ na-abụ Ụlaga apịaghị ụtarị, ụmụaka anaghị ama na ọ bụ mmanwụ.
Mmadụ iri na atọ gbanahịrị ọnwụ mberede ma nweta nnukwu ihe mmerụahụ n'ogoogo dị iche iche n'ihe mberede abụọ dapụtara na mpaghara ebe dị iche iche n'ime steeti Anambra.
Nke a bụ nke e mere ka ụwa mara site n'ozi a kụpụrụ nsonso a site n'aka onye na-ahụ maka mgbasa ozi na ịkụziri ọhaneze ihe ha kwesiri ịma n'ụlọọrụ 'Federal Road Safety Corps', FRSC ngalaba steeti Anambra, bụ SRC Florence Edor.
O mere ka a mara na n'abalị iri abụọ na ise nke ọnwa Jenụwarịa a, na mmadụ iri na otu nwètara ihe mmerụahụ n'ihe mberede dapụtara n'ebe a maara dịka Coca-Cola, na mpaghara 'Upper Iweka' dị n'Ọnịshà Ọnịtsha.
N'akụkọ dịkwa ka ibè ya, mmadụ abụọ ọzọ nwetakwara mmerụahụ n'ogoogo dị iche iche oge otu ụgbọala nwèèrè onwe ya ihe mberede okporoụzọ na mpaghara Uli, dị n'okpuru ọchịchị ime obodo Ihiala dị na steeti Anambra.
Akụkọ kọrọ na ihe mberede okporoụzọ ahụ metụtàrà mmadụ iri na anọ ụmụnwoke iri na ụmụnwaanyị anọ ebe ụmụnwoke abụọ n'ime ha nwétara nnukwu ihe mmerụahụ ndị ọrụ FRSC wee buru ha ozigbo gaa n'ụlọọgwụ 'Our Lady of Lourdes Hospital' dị n'Ihiala maka inye ha ọgwụgwọ.
N'okwu ya banyere ihe mberede ahụ, onyeisi ụlọọrụ FRSC na steeti Anambra, bụ CC Andrew Kumapayi dọrọ ndị na-anyà ụgbọala aka na ntị ka na-akpachapụrụ ụgbọala ha anya nke ọma tupuu ha eburu ya pụta n'okporoụzọ.
Mkpu akwa dàrà nsonso a n'Ọka Awka bụ isi obodo steeti Anambra dịka ọkụ ọgbụgba dabidoro ma gbarikọọ ụlọ abụọ na ihe dị iche iche dị n'ime ha.
Ha kọwara na ọ bụ mgbataọsọ ahụ ndị mmadụ gbatara na ọrụ ndị nsọnyụ ọkụ ahụ mere e jiri gbanyụọ ya bụ ọkụ ma gbochie ya ịgbatù maọbụ ịgbarikọ ụlọ ahụ kpamkpam.
N'okwu nke ya, onye na-elekọta ụlọ ahụ, bụ Oriakụ Victoria Chidi-Akim kọwara ya bụ ọkụ ọgbụgba dịka ajọ ihe ọdachi bịara n'ogè ihe isi ike na oge ọnọdụ akụnụba na ọnọdụ obibindụ ụmụ mmadụ jọgburu onwe ya.
Arịrị zụrụ, anyammiri tàsịsịkwàrà ụbọchị Tuzdee na steeti Anambra, dịka otu nnukwu ụgbọala na-ebu mmanụ ọkụ, bìnwùùrù ọkụ, gbagwòó, ma gbuokwa ótù onye na mpaghara ebee si abànye Amawbịa, bụ Amawbịa By-pass dị n'okporo ụzọ awara-awara ahụ siri Enugu Gaa Ọnịtsha.
Ya bụ nwa amadi ajọ ọnọdụ ahụ tàrà isi ya, ka e kwùrù na ọ bụ onye na-edozi ụgbọala, ma bụrụkwa onye na-arụ ọrụ n'ụgbọala ahụ, tupuu o wee bìnwuru ọkụ, bụkwa nke butere ọnwụ ike ya.
Na ntụnye nke ya, otu onye ọnọ mgbe o mèrè, bụ Maazị Emeka Ifejiọfọr kọwara na ya bụ ụgbọala adịchaghị ọcha, nke bụ na o nwere ike bụrụ mmanụ ọkụ gbasasịrị n'ahụ ya mère ọkụ ahụ jìrì binwuru ọkụ.
Onyeisi ndị uwe ojii na steeti Anambra, bụ Maazị John Abang dùùrù ndị òtù ọrụ ya wee garuo n'ebe ahụ ya bụ ebenebe nọrọ wee gbuo, iji were anya ya hụ.
Mkpu ọñụ dara na nsonso a, dịka otu nwaanyị ajadụ nwètara onyinye ọmarịcha ụlọ ọhụrụ site n'aka otu nwoke ọrụ obi ebere na-amasị na steeti Anambra.
Ya bụ ọmarịcha ụlọ ọhụrụ bụ nke a rụụrụ nwaanyị ajadụ ahụ bụ Oriakụ Philomena Ubaka n'Ebenebe dị n'okpuru ọchịchị 'Awka North' site n'aka Maazị Ekweoba Arnold Ebuka bụ onyeisi ótù ụlọọrụ nnọronwe na-ahụ maka ewumewu ụlọ, bụ ụlọọrụ 'Arnold and Associates'.
N'okwu ya oge ọ na-enyefe nwaanyị ahụ ya bụ ụlọ ọhụrụ na igodo ya, Maazị Ekweoba mere ka a mara na ya ahụtụbéghị nwaanyị ahụ anya nke mbụ wee ruo ụbọchị ahụ ọ bịara inyefè ya ụlọ ahụ kpọmkwem.
Na mbụ n'okwu ya oge ha gara kpọtụrụ ya, eze ọdịnala obodo Ebenebe, bụ Igwe Chris Emeka Nnaegbuna n'òbí ya kọwara ọrụ ọma ahụ Maazị Ekweoba rụrụ dịka nke a hụtụbeghị ụdị ya n'oge mbụ, ma gọọrọ ya ọfọ ndụ, kpekwa ka Chineke gọzie ma kwụghachi ya mmaji kwuru mmaji.
Na nzaghachi, Oriakụ Ụbaka, onye ọñụ jupụtara obi ụbọchị ahụ, jiri anyammiri wee gbuo ikpere n'ala, kelee Chineke maka icheta ya, ma kelekwa Maazị Ekweoba maka ịgbatara ya na ezinụlọ ya ọsọ enyemaka ma kwere ka Chineke were ya kwara ngwaọrụ iji hichaa ya na ụmụ ya anya.
O kwuru na ihe ahụ nwoke ahụ mere enyeghị ya ọnụ okwu chaa chaa, n'ihi na ọ hụbèghị ụdị ime ọgọ dị etu ahụ n'oge mbụ.O kpere ekpere ka Chineke ụmụnwaanyị ajadụ kwụghachi ma gaa n'ihu ịgọzi ya bụ nwoke ma bulikwa ya n'ogoogo dị elu.
N'iji gbanahị ihe ọghọm maọbụ ihe ize ndụ ọbụla nwere ike ịdapụta gọọmenti steeti Anambra amalitela ịkụkpọsị ụlọ dị iche iche ọkụ ọgbụgba ahụ gbara n'ahịa n'Ọnịtsha n'ahọ gara aga mètụtàrà.
Maazị Mmadụekwe gakwara n'ihu kwuo na ngwangwa a kụtùchàra ụlọ ndị ahụ ma kpochasịa ebe ahụ, na gọọmenti steeti ahụ ga-amà amụmà imeghepụkwà ya maka ndị nkịtị ji ego achụ ego ịbịa wunyesie ụlọ n'ebe ahụ.
Onyeisi ụlọ ọrụ ahụ na-ahụ maka amụmà nchekwa ahụike steeti Anambra, bụ 'Anambra State Health Insurance Agency ASHIA,' bụ Dọkịta Simeon Onyemaechi akpọkuola ma dụọ ndị aka ji akụ n'obodo dị iche iche ka ha nye aka kwàdo ndebànye aha ụfọdụ ndị mmadụ n'usoro amụmà nchekwa ahụike ahụ.
O kpèkwazịrị ka Chineke gọzie ma kwụghachi ha mmaji kwuru mmaji, ọbụnadị dịka ọ kpọkuru ndị ọzọ ka ha ñòmie nke ahụ site n'inye aka kwàdo ndebànye ndị ọzọ, n'ihi na ahụike bụ ihe onwunwe.
Dịka a nà-atụ anya na eluigwe nwèrè ike ibe ákwá nke mbụ ya n'ime ahọ a oge adịghị anya, anya mmiri ya ewee gbaa n'ụwa a kpọkuola ma dụọ ụmụafọ steeti Anambra ka ha kwụsị iji ahịhịa asụchisi ọwà mmiri, maka ajọ ọnọdụ dị iche iche nke ahụ aghaghị iwèta.
Ọ kwàrà arịrị na ụfọdụ ndị mmadụ na-aga n'ihu iji ọwà mmiri mere ebe ikpofù ahịhịa, na-agbànyèghị ọkwà niile gọọmenti steeti ahụ na-ama bànyere nke ahụ, ya na ajọ ọnọdụ dị iche iche nke ahụ pụrụ iwèta.
Ọ kpọpụtàsịrị ihe dị iche iche nke ahụ pụrụ ibute, ọ kachasị ma mmiri bido izò, ma kwuo na nke ahụ aghàghị ịkawanye njọ ma ọ bụrụ na ndị mmadụ gaa n'ihu ịwụnye ahịhịa n'ọwà mmiri.
Maazị Obidiegwu, onye katọkwàrà otu ụfọdụ ndị mmadụ si esu ihe ọkụ aghara aghara, dọzịrị ndị na-emegasị ihe dị otu ahụ aka na ntị ka ha sepu aka na ya, ma na-ekponye ahịhịa n'ebe dị iche iche gọọmenti wepụtara maka ime nke ahụ.
O kwùrù na onye ọbụla a ga-ahụ n'akparamagwa ahụ, ga-abụ onye gọọmenti ga-anwụchikọ, ma kpụpụkwa ya ụlọ ikpe, ebe a ga-eji usoro iwu wee gwọọ ya ji mmanụ.
Ọ bụ nnọọ ihe anya mmiri na akwa àrịrị dịkà nnukwu ihe mberede okporo ụzọ dị egwu dapụtàrà na mpaghara Enugwu-Agịdị nke okporoụzọ awara awara ahụ siri Enugu gaa Ọnịtsha na steeti Anambra, tàrà isi otu onye, ma tinyekwa mmadụ atọ ndị ọzọ n'ajọ ọnọdụ ihe mmerụ ahụ.
Ya bụ ihe mberede okporo ụzọ ka e kwuru na o metụtàrà ụgbọala atọ, nke gụnyere ụgbọala Honda SUV nwéré akàrà efere GGE 309 FK, ụgbọala na-ebu íbú, nwere akàrà efere AWK 922 XJ, ya na otu ụgbọ òlòkó na-ebu mmadụ ọkụ, nwere akara efere NKJ 789 XA.
N'okwu ya bànyere nke ahụ, onye na-ahụ maka ịkụziri ọhanaeze ihe ha kwesiri ịma n'ụlọ ọrụ FRSC, bụ Maazị Pascal Anịgbo ma kwuo na ọ bụ enweghị ndidi, ya ụgbọala iji ọsọ gbafee ibè ya wètàrà ihe mberede ahụ.
O mere ka a mara na ọ bụ oge onye na-ànyà nnukwu ụgbọ oloko ahụ chọrọ ka ọ gbanahị ụgbọala ogologo ahụ na-ebu ibu, ka o jizịrị ike wee kwòkaịrị ma kwọrikọọ obere ụgbọala ahụ na-agara onwe ya, ma gbuokwa onye na-ányà ya, bụ otu nwaokorobịa jupụtàrà n'ume na ndụ.
Ụgbọala ahụ na-ebu mmanụ ọkụ ka e kwùrù na ọ dàkwàrà ma sụtọba isi n'ala, ebe mmanụ ọkụ o bù màlìtèkwàra gbafùsibe n'ala ebe ahụ niile, bụzị nke mere ka ndị ọrụ nsọnyụ ọkụ wère gwarụkọọ ya, maka ibinwùrù ọkụ maọbụ mee ka ọnọdụ kawanye njọ.
Maazị Anịgbo kwùrù na ha adọnyela ozu nwa amadi ahụ nwụrụ anwụ n'ụlọ nchekwa ozu, ma bujekwa ndị ahụ nwetara mmerụ ahụ n'ụlọ ọgwụ, ebe ha nọzị anara ọgwụgwọ ugbua.
Ọ kpọkùzịkwàrà ma dụọ ọhanaeze ka ha na-akpachàpụ anya, na-adị uchu, ma na-enwekwa ndìdì oge ọbụla ha na-anyà ihe ọnyịnyà, iji zèéré ihe mberede okporoụzọ ịdapụta n'ụdị ọbụla, maka na ọ bụ eje ala bụ ísí ijè.
Ọ kpọtụrụ akpọtụ ma zụọ azụọ nso nso a n'Ukpo dị n'okpuru ọchịchị ime obodo Dunukọfịa nke steeti Anambra, dịka ajọ ọkụ ọgbụgba dabìdòrò ma gbarikọọ ebe a na-azụ anụ ụlọ, bụ 'Sunday Ezeaku Modern Integrated Agricultural Farm' dị na Ndiagụ-Isiekwulu.
Ya bụ ajọ ọkụ ọgbụgba ka e kwùrù na ọ gbarìkọrọ ụlọ nwere ọnụ ụlọ ise, nnukwu itè nchekwa mmiri, nnukwu igwe na-enye ọkụ, ihe e jiri anụ nri, ewu, ézì, nchì na ihe ndị ọzọ.
N'okwu ya bànyere nke ahụ, onye nwe ebe ahụ, bụ Maazị Sunday Ezeakụ, kọwàrà na ya na ndị ezinaụlọ ya adịlaarị na mbụ menyụọ ọkụ nke na-agbabụ n'ọhịa dị n'akụkụ be ya, mana ha amaghị na ya bụ ọkụ abànyelarị n'ụlọ anụ ya.
O kwùrù na ihe ọkụ mèrè n'ụlọ anụ ya, bụzị nke ha chọpụtàrà echi ya, mèzịrị ka o siere ya ike ịsọnyụ ọkụ ahụ, ya na ndị ezinaụlọ ya na ndị ọzọ gbataara ya ọsọ enyemaka ike, tupuu ndị ọrụ nsọnyụ ọkụ na ndị uwe ojii abịaruo ebe ahụ.
Ya bụ atụmatụ bụ nke a gbàpèrè site n'aka onyeisi ụlọ ọrụ ahụ na mpaghara ahụ, bụ Maazị Fred Anụsịm, nke ọ bụ òsòtè ya, bụ Oriakụ Eyiuche Aniagor nọchìtèrè anya ya ma bụrụkwa nke weere ọnọdụ n'ụlọakwụkwọ 'Father Joseph Memorial School Aguleri' dị n'okpuru ọchịchị Anambra East.
N'okwu ya na mmemme ịgbape atụmatụ ahụ, ya bụ onyeisi NEMA kọwàrà na ọ bụ gọọmenti etiti ala anyị tụkọtara ya bụ ihe, ma bụrụkwa nke e mere n'okpuru ụlọ ọrụ ahụ, oge ha na ngalaba ụlọ ọrụ ahụ na steeti Anambra tụchàrà arò ma meekwa ụfọdụ nnyocha.
Ọ kpọkùzịrị ndị ahụ ka ha nabàta ihe ndị ahụ dịka ihe iti aka n'obi, ma rịọkwa ha ka ha na-eke nkwụcha, na-aña ntị ma na-adịkwa njikere maka iju mmiri oge ọbụla n'ihi na hụ bụ ndị bi n'akụkụ mmiri.
N'okwi nke ya oge ọ na-anabàta ihe ndị ahụ n'ahà ndị e bùtèèrè ya, onyeisi ụlọ ọrụ 'State Management Agency' SEMA na steeti ahụ, bụ Maazị Paul Odenigbo kèlèrè ụlọ ọrụ SEMA na gọọmenti etiti maka mgbata ọsọ ahụ, ma dụọkwa ha ka ha jisie ike n'ọrụ.
A kpọkuola ndị Igbo ka ha na-echekwaba ma na-akwàlite asụsụ na omenala ha, ka o wee ghara ịnwụ maọbụ fùó dịka ndị òtù mba ụwa bụ 'United Nations Educational, Scientific and Cultural Organization UNESCO' bùrù n'amụma n'ahọ 2012.
Òkù a bụ nke a kpọrọ nso-nso a na mmemme ''Nkwalite Asusu na Omenala Igbo a chịkọbàrà n'Awka bụ isi obodo steeti Anambra, bụ mmemme dọtara ụmụakwụkwọ sitere ụlọakwụkwọ dị iche iche na steeti ahụ na ụfọdụ ndị ọzọ e ji okwu ha agba izù na ngalaba mmụta.
O kwòrò ekwò ma hịọ ahịọ n'ụlọụka 'Chapel of Redemption' nke mahadum Nnamdị Azikiwe dị n'Awka bụ isi obodo steeti Anambra, dịka ụka Angịlịkan na Dayọsiisi Awka kàrà ụkà idogharị ụmụnwaanyị dayọsiisi ahụ nsọ na ichenwò ha n'ihu Chineke ọzọ, nakwa ịtụ mmamma.
Ụmụakwụkwọ sitere ụlọakwụkwọ dị iche iche wee bịa mmemme ahụ jìzịrị otù olu wee kpọkuo gọọmenti steeti Anambra ka o welitekwuo aka na mbọ ọ na-agba ịkwàlite asụsụ na omenala Igbo n'ime steeti ahụ, ya na ime ka ịma asụ na ịma ede Igbo bụrụ nke na-amị akpịrị.
O mèrè ka a mara na Chineke nyèrè nwaanyị ọbụla bụ onye ezi omume anya nke ime mmụọ iji na-ahụ ihe na-eme n'ezinaụlọ ya, n'ụlọụka, n'obodo ya, nakwa gburugburu ya n'izugbe, ya na akọnuche iji chepụta ụzọ kachasị mma a ga-esi chụsòó ihe ndị ahụ.
Na ntụnye nke ya, onyeisi otu ụmụnwaanyị na òtù ụmụagbọghọ na mpaghara Niger, bụ Oriakụ Chiọma Ibezim kèlèrè Chineke maka otu o siri duru ha wee bàta ahọ ọhụụ 2020 n'udo, ya na ọrụ ọma dị iche iche ọ na-arụ na mpaghara ahụ na dayọsiisi ahụ.
Ọ dụkwàzịrị ụmụnwaanyị ibe ya ka ha bụrụ ezi ndị nne, ma bàgidekwa n'ịgbasàwànyè oziọma nke eziokwu ahụ na Christ na-abịa ọzọ ịkpọrọ ndị nke ya, n'ihi na ụwa abụghị ebe obibi.
A nọrọ na ya bụ òfùfè nrò wee bụọ abụ olu ụtọ dị iche iche, nyee onyinye ịtụ mmamma, ma chenwòókwa ụmụnwaanyị dayọsiisi ahụ n'ihu Chieneke, nke mezịrị ka mmemme ahụ zaa ahà a kpọrọ ya.
Aka na-achị steeti Anambra, bụ Gọvanọ Willie Obianọ ekwunwòóla ezi njikere ya ịkwàdò na ịkwàlìtekwù ọtụtụ ndị ntorobịa na ụmụnwaanyị steeti ahụ, site n'ime ka ha sòro n'ihe a na-eme n'ime ahọ abụọ fọdụụrụ ọchịchị ya na steeti ahụ.
Gọvanọ Obianọ, onye kwupụtàrà na isi òbòdo mba Austria bụ Vienna enyela ndị ntorobịa Anambra ruru iri ise n'ọnụọgụgụ ohèrè agụmakwụkwọ n'efù na mba Germany, kpọkùzịkwàrà ndị ntorobịa ka ha tinyekarịzie anya n'ọmụmụ ICT, chọọ òhère ọrụ na ngalabà ahụ, n'ihi na ụwa na-emezị ntụgharị ugbua.
A nọkwàzịrị na ya bụ mmemme wee nye Gọvanọ Obianọ onyinye nkwanye ugwu pụrụ iche site n'aka ndị òtù ahụ, iji sị ya jisie ike n'ezi ọchịchị ya na steeti ahụ.
Òtù a kpọrọ 'Presidential Committee on Flood, Relief and Rehabilitation PCFRR' nọrọ nso nso a wee kesàára ndị ahụ ahụ ọnọdụ ijummiri dabidoro n'ahọ 2019 n'Anambra ihe dị iche iche e ji enyere ndụ aka.
Mmemme ibunye ihe ndị ahụ bụ nke weere ọnọdụ n'isi ụlọọrụ 'Anambra State Emergency Management Agency SEMA' dị n'Awka, bụ isi obodo steeti ahụ.
N'okwu ya n'isi ụlọọrụ ahụ oge a na-ekesàra ndị ahụ ya bụ ihe e ji enyere ndụ aka, onye nnọchi anya ndị òtù ọrụ ahụ, bụ Maazị John Owoicho kèlèrè ọchịchị steeti ahụ maka ezi ọrụ ya n'icheta na ichukwa ndị ahụ ya bụ iju mmiri metụtara.
Nke ahụ, dịka o siri kwuo, bụzị ihe mere o ji echu òtù ọrụ ahụ ụra oge ọbụla ịdị na-echeta ma na-echukwa ndị ajọ ọnọdụ ahụ metụtara na mgbe na mgbe.
Na nzaghachi ya oge ọ na-anabata ihe ndị ahụ n'aha ndị nke ahụ metụtara, onyeisi ụlọọrụ SEMA, bụ Paul Odenigbo kelere ndị òtù ọrụ ahụ maka ịdị na-echeta ma na-ebutere ndị ahụ ihe onyinye na mgbe na mgbe, dịka ha si eme kwa ahọ ọbụla.
Dịka ọ na-ekwu na nke ahụ na-enyere gọọmenti steeti ahụ aka n'ụzọ pụrụ iche n'ichukwa ndị ahụ, Maazị Odenigbo kwezịrị nkwa na ha ga-agba mbọ kesaara ndị nke ahụ metụtara ihe ndị ahụ e bukọtaara ha n'ozuzu oke.
Ihe ndị ahụ e butere ka e kesàá gụnyerè nchà, ute, iko e ji añụ mmiri, àkwà, ákwà tinyere ọtụtụ ihe ndị ọzọ.
Anyammiri na mkpu akwa wàrà n'Ọnịtsha na nso nso a, dịka otu ụlọ dàrà wee tipịa isi otu nwatakịrị na mpaghara 47 Modebe Street. Dịka akụkọ siri kọọ, ọ bụ mpaghara ebe a wụrụ awụ n'ụlọ ahụ bụ ihe dara, wee tipịa nwata ahụ isi.
Nke a bụzị nke mere ka ụfọdụ ndị e ji okwu ha agba izu na steeti ahụ n'ihe gbasaara ewumewu ụlọ garuo n'ebe ahụ ya bụ njinji nọrọ wee jie, ma nọrọkwazie n'ebe ahụ kaa ụlọ ahụ akara nkụtù.
N'okwu ya banyere nke ahụ, onyeisi ụlọọrụ 'Anambra State Physical Planning Board' bụ Maazị Chike Maduekwe kọwara nke ahụ dịka ihe ịgba anyammiri, ma sịkwa na steeti ahụ agaghị anagide maọbụ leghara ihe dị etu ahụ anya.
O kpebikwazịrị ma kwuwaa na a ga-akụtù ya bụ ụlọ, dịka o siri dị n'atụmatụ iwu gọọmenti steeti ahụ wepụtara banyere ihe dị etu ahụ.
Ka ọ dị ugbua, ndị uwe ojii anwụchikọọla onye nwe ya bụ ụlọ, ebe nnyocha ka na-agakwa n'ihu banyere nke ahụ, nke mgbe e mechaara ya, a kpụpụ ya ụlọikpe, ebe a ga-enye ya ntamahụhụ ruru ya.
Anyammiri gbara nnọọ ka iju mmiri n'ụtụtụ ụbọchị Wenezịdee dịka ọkụ ọnụ ụtụtụ dabìdòrò ma gbarikọọ ahịa ahụ na-ewu èwù a na-ere akụrụngwa e ji arụ ụlọ na ya dị n'Ogidi dị n'okpuru ọchịchị ime obodo Idemili North nke steeti Anambra.
Ya bụ ajọ ọkụ ọgbụgba, dịka onyeisi ụlọọrụ nsọnyụ ọkụ na steeti ahụ, bụ Maazị Martin Agbili siri kọwaa, bụ nke malitere n'elekere anọ nke ọnụ ụtụtụ, dịka ozi ha nwetara siri kọwaa, nke mezịrị o jiri duru ndị òtù ọrụ ya wee gaba n'ebe ahụ ozigbo ozigbo.
Ọ sị na a na-atụ anya na ya bụ ọkụ sitere n'ótù nnukwu ụgbọala a kwụbàrà n'ime ọdụ ahịa ahụ, ma bụrụkwa nke ndị otu ọrụ ya nọ n'Ọnịtsha na ndị nọ n'Awka jikọrọ aka ọnụ wee buso agha n'ụtụtụ ahụ.
O mere ka a mara na ha amabèghị maọbụ chọpụta ihe a dọnyesiri n'ime nnukwu ụgbọala ahụ e ji ebu ibu nke ọ bụ ya dọrọ ọkụ ahụ.
Dịka ọ na-akwa arịrị na ya bụ ọkụ gbarikọrọ ngwaahịa gburu nde kwuru nde Naịra, Maazị Agbili kelèkwàzịrị Chineke na o nweghị onye tụfùrù ndụ ya maọbụ nweta mmerụ ahụ site na ya bụ ajọ ọkụ.
Na ntụnye nke ya n'aha onyeisi ha bụ Maazị David Bille, onye na-ahụ maka mmekọrịta ọhaneze nà ụlọọrụ 'Nigeria Security and Civil Defence Corps NSCDC' bụ Maazị Edwin Ọkadigbo kwùru na ha nàtàra òkù mberede bànyere ya bụ ọkụ ọgbụgba n'ụtụtụ ahụ.
Nke a, dịka o siri kwuo, mezịrị ka onye òtù ọrụ ha na-elekọta mpaghara Idemili North, bụ Stella Ọnwụakagba kpọọ ndị ọrụ nsọnyụ ọkụ, kọwatara ha maka nke ahụ, ma durukwazie ndị òtù ọrụ nke ya gaba ebe ahụ ozigbo.
Ọ gbara akaebe na ya bụ ọkụ mère mkpamkpa ebe ahụ, ma kpọzie òkù ka e mee nnyocha zuru òkè banyere ya bụ ọkụ, iji chọpụta ihe kpatara ya n'ezie nakwa ka o siri mebidobe ihe.
Ya bụ ụlọ bụ nke a kụtùrù site n'aka ụlọọrụ gọọmenti steeti ahụ na-ahụ maka ewumewụ na steeti ahụ, bụ ụlọọrụ 'State Physical Planning Board' bụ SPPB n'aha ịchafụ bekee, bụkwa ndị nọrọ n'oge ahụ wee kàá ụfọdụ ụlọ ndị ọzọ a rụkwara n'ebe ezighị eze akàrá nkụtù.
O nyekwazịrị ndụmọdụ ka ha na-agbasò ntụziaka ụlọọrụ ahụ, ma na-erubekwa isi nye iwu gọọmenti dị iche iche na-achị ewumewu ụlọ, tupu ha abagide n'iwube ihe ọbụla, maka 'ngara m mara' ikpè azụ.
Ndị dị iche iche soro bàgide n'ọrụ ahụ ụbọchị ahụ gụnyèrè onye jigodi ọkwa ugbua dịka onyeisi ụlọọrụ SPPB, bụ Maazị Nwabufo Anene onyeisi òtù jikọtara ndị na-ere akụkụ ọgbatumtum n'ahịa Nkwọ Nnewi, bụ Maazị Obinna Okechukwu, tinyere ụfọdụ ndị ọzọ.
Ka mụ gwa gị nke bụ eziokwu.Maka na e meputazịrị egbe, dimkpa hụzịa onye ka ya, ọ ma ya ụra.Omenala ndị ọcha bụ omenaelu n’ala Igbo.Ndị a emebiela ụwa maka ngwa agha dị iche iche.Ogbu mma ga-alarịrị na nma.Ọgba egbe ga-alakwa na egbe.
Okwu a bụ okwu Igbo bụ eziokwu.Onye kpatara nkụ ahụhụ sị ka ngwere bịara ya ụgwụọ.Ndị a na-aga mba ndị ọzọ na agbarị obodo ha na agbanyeghị na ndịa bụkwa nụ ụmụ mmadụ ka hanwa.
Ihe ndị a ji tụara mba ọzọ ka a ga-ejikwa tụara ha.Mgbe mbụ ka Amerịka sị na osimiri chere ha azụ, na ọ dịghị onye ga akpatụ ha aka.Gịnị meziri ugbu a Nkịta nazịkwa ata ọkpụkpụ a nyanyere ya n’olu.
E buru ozu onye ọzọ, ọ dị ka e bu ukwu nkụ.Mana o metụta gị n’ahụ, ị mara na ụgụrụ na atụ oyi.Ka anyị na-ekiri ndị a ndị ara sị na ha mara ihe nile.Ụwa dịrị mụ na gị na ụmụ Igbo nile mma 
Ọ bụrụ na Chineke echeghị obodo, na efu ka ndị nche na eche.Mmadụ abụghị Chukwu.Ndị ọcha abụghị Chineke.Agwọ na ihe o loro agbatọrọla, kpọm kwem 
Ị mela were wetara anyị egwu Chief Stephen Osita Ọsadebe, ọ gụrụ maka Ome ife jide Ọfọ.Nke a na-akọwa n’asụsụ Igbo kajara akaja.
Okwu Chief Stephen Osita Ọsadebe bụ abụ ọma dị nsọ bụrụ kwa eziokwu.Chukwu Ụmụ-Igbo chebere anyị ya nche, mgbe nile Ma na ndụ ma n’ọnwụ, Chief Osita Ọsadebe bụ agụ Igbo na-eche mba 
Mbediogụ agwa ya sị n’ọ bụrụ na ọ bụ ihe o bu n’obi, ka o bughachi ya azụ ka ya ga weta mkpụrụ obi ya na umeji ya maka na ọ bụ ha na atọkarịcha ụtọ.Egbe atụgharịa, buru mbekwu laghachi n’ụlọ ya.
Ọ jụkwara mụ ma ọ bụ amaghị ihe na-eme ha Ọ sị na ọ bụ na ha amaghị na ebe onye ọsọ ruru ka onye ije na-eru Ọ jụrụ mụ ka ọ bụ na ha amaghị na o ji ọsọ agbakwu ọgụ amaghị na ọgụ bụ ọnwụ 
Ajụjụ ndị a tara akpụ.Ọ bụrụ na ị nwere asịsa ị nwere ịsa banyere ajụjụ ndị a, biko depute ha na ọgbakọ ụmụ Igbo bụ Igbo ka anyị gụa, were nwee ike zigara Mazị Mbediọgụ ozi, ka obi were zue ya ike.
Biko ka anyị leba anya na ndụmụọdụ Mazị Mbediọgụ, dịka o kwuru na ebe onye ọsọ ruru ka onye ije na kwa eru.Ka anyị were nụ ya ka egwu, maka na akụ fechasịa ọ dara awọ.
Eeekwa Mberede nyịrị dike.Ọ bụkwa mberede ka e ji amata nwa dike.Ọ bụ ihe nwute na ụmụ mmadụ bịara ịgba ọsọ maratọnụ, na ndị bịara ikiri ha ka ndị omekaome lara ndụ ha n’iyi site n’ịgba ogbunigwe n’abọ nke merụrụ ọtụtụ ụmụ mmadụ ahụ.
Ndị na-azọ ala, ndị okenye nwere osisi ogirishi e ji amata okere ala.Ha bakwa agba aka ebe onye nwe ya bụ ala, na onye na-akọ ji na-ede na yabụ ala.Ha makwa ndị ha na ha gbara obi ha makwa ndị ha na ha na-akpa okere ala.
Ụdịka ndụ gịnị bụzị ndụ ndịa anyị nazịkwa ebi na mmadụ ahụghịzịkwa mmadụ ibe ya n’anya cha cha Ụwa nke a sefụ Ụwa enweghị isi, nke o ji enwe ọdụ cha cha 
Ihe ndị a na-eme ka esemụ okwu ghara ịba ka ọnya bara mmadụ na ọkpa na-anaghị ala ala.A nakwa agba ndị mmadụ iyi ma ha na-esi agụgọ na ihe ekwuru abụghị ka o siri me.
N'iji belata mmetụta nke ọrịa nje korona n'ahụ ụmụ mmadụ, Ọkammụta Sam Ụzọchukwu ekesàála ego ruru otu narị puku naịra na iri ise nyegara ụmụnwaanyị Ụmụnwunne dị n'Ebenator, n'okpuru ọchịchị ime obodo Nnewi South nke steeti Anambra.
O chetaara ha na ụdị ajọ ọrịa 'ozuruụwaọnụ' dị etu ahụ adapụtabụọla na mgbe gara aga, ma mechaa, gafee o wee kwe ha nkwa, nyekwazie ha owuwe anya na ọrịa korona ga-esikwa etu ahụ gafee ma bụrụkwa ihe akụkọ n'oge adịghị anya.
Igbo nwekwara ụzọ e si akwa ozu.Igbo nwekwara oge nwanyị na-erumkpe kwesiri irucha mkpe.Ọ dịghị ihe kọrọ akọ n’omenala Igbo.Igbo kwetara na ihe ọ ga-abụ e me gị ọ gaghị adị gị mma, ka ị gharakwa ime ya onye ọzọ.
Omenala Igbo gbagidere ụkwụ n’eziokwu, egbe bere ugo bere nke sị na ibe ya agaghị ebe ka nku kwa ya n’ike.Omenala Igbo bụ eziokwu bụ ndụ.Ụmụ Igbo bụ ụmụ Chukwu, kpọm kwem 
A nọrọ na mmemme ahụ rie oriri, ebe ụmụnwaanyị ahụ gụkwara ma yọrịa egwu ọñụ na egwu otuto dị iche iche n'igosipụta etu obi dị ha oke ụbọchị ahụ.
Otu onye n'ime ndị ntorobia obodo ahụ, bụ Chidiebere Ojiego kèlèkwara ndị ahụ maka nkwàdo ha dị iche iche, ma kpọkuokwa ndị ọzọ bụ ndị aka ji akụ ka ha ñòmie nke ahụ, ma nyekwa aka n'ụdị n'ụdị ọbụla ha nwere ike.
A tụghị ime anyị n’ime mmehie.Nke a bụ okwu asị e ji ebunye ụmụ gị ibu arụ.Chukwu dị mma, ụmụ Chukwu nile dịkwa mma.Ọ dịghị unyi ọbụla dị ha n’ime, dịka ọ dịghị unyi dị n’ime Chukwu ụmụ Igbo, cha cha.
N’ihi na a sị na a kọrọ pụọ ama, a kọlaruo ụlọ ka e wedata ya n’ebe ndị Igbo nọ maka na a dịghị ahapụ egwu n’ụlọ gbaa n’ama.Ndị Igbo nwere ụdị egwu dị iche iche e jiri mara ha.
E nwere egwu nkpọkịtị, uhie, egwu ọgbamgbada, egwu ijele, egwu ekpo, egwu adaka, egwu mmọnwụ, ịgbaeze, egwu egedege, tinyere ọtụtụ egwu ndị ọzọ e jiri mara ndị Igbo.
A bịakwa n’iti egwu, ndị Igbo nwekwara ọtụtụ egwu dị iche iche ha na-eti, nke gụegwu ogene, egwu ekpiri, egwu ịgbà, tinyere ọtụtụ ndịṅ ọzọ.Egwu ndị a niile bụgbado egwu e jiri mara ndị Igbo ma bụrụkwa egwu ọdịnala ha.
Egwu ọdịnala ndị a kacha apụta ihe n’oge gboo n’ihi na ọ bụghị naanị na ọ na-egosiputa ịma mma nke ọnatarachi ndị Igbo, kama oge ahụ bụ oge ndị na-eti egwu ghọtara ihe ha na-eti.
Ndịa na-eji ngwa egwu e jiri mara ndị Igbo wee na-eti egwu, dịka ọja, ekwe, udu, mkpọmkpọ, ịchaka, ogene, ụbọ na ọtụtụ ngwa egwu ndị ọzọ, ma sikwa n’egwu ha na-akụzi ihe, na-agbazi ihe, ma na-akọwakwa ihe n’elu n’ụwa.
Ihe dịzị ajọ mwute ugbu a bụzị na a hụpụziela igwu mbazụ n’ala, gwubezie n’isi ji, e wee na-asụtọsịzị ji asụtọsị, maka na a hapụ ịsụ n’ikwe sụọ n’ala ma nri ma ofe ebebe aja aja.
Ndị na-etizị egwu ugbu a na-etizị ọchaa achaa gbute, ọ chaghị acha gbute.Ihe niile wee na-adazị nghatangha maka na e sighị n’ọdụ agbọ akwụ.
Ọka n’ọnụ ọgụ n’ime ndị na-eti egwu ugbu a bụzịkwa ajambele na akụkọ abaghị n’ihe ka ha ga-akọgide, egwu agwụ.O nweghị otu ihe ọbụla mmadụ ga-amụta n’ọnụ ha, rukwaa oge egwu gwụrụ.
Amamihe na nghọta kọzịkwara ụkọ n’egwu.A sị na ndị ara juputa n’ahịa Ọnịsha, ótú Ọnịsha aghọrọ ọmà ara, karịzie ịbụ ọmà ahịa, maka na a kpodo ọgụ isi n’ala wee gbuo, aja eju onye ọbụla anya.
Ọtụtụ ndị mmadụ kwuru na ihe oriri ka mkpa ugbua karịa ihe ndịna na akwa n’ihi na onye ọbụla nwere ike dinara n’ala moobu yiri akwa ochie ya.
O kwuru na ọchịchị ya eguzobela otu ndụmọdụ pụrụ iche n’ihe gbasaara iji akụrụngwa ọgbara ọhụụ were akọ  ugbo, iji hụ na ndị ọrụ ugbo steeti ahụ bụ ndị ma nke ekwe na-akụ ma na-esonyekwa n’ụzọ ọgbara ọhụụ na mnwogharị a na-enwezị na ngalaba ọrụ ugbo n’ala anyị ugbu a.
Ihe pụtakarịchara ihè na mmemme ahụ gụnyere ịgụpụta akwụkwọ, ejije e mere, ịgụpụta abụ, inye nkụzi, nakwa inye ụlọ akwụkwọ dị iche iche bịara ọgbakọ ahụ onyinye akwụkwọ ọgụgụ dị iche iche maka ọba akwụkọ ha.
Nghọta ndị Igbo gbasara ezinaụlọ dị iche na nke ndị ọcha.Ndị ọcha ghọtara ezinaụlọ dịka nna, nne na ụmụ ha, ma n’ebe ndị Igbo nọ, ezinaụlọ bụ nke metụtara ka ha ra biri n’otu ngwuru ma ọ bụ karịa.O metụtara nne, nna, ụmụ, ụmụnne, ikwunibe, ndị ọgọ w.d.g.
Ezinaụlọ ụbara mkpuke bụ ebe  nwoke nwe ụlọ na-alụ karịa otu nwanyị, ya bụ ebe nwoke na-alụ igwe nwanyị.Ihe e ji amata nke a bụ ụbara usoekwu, tinyerekwa ekworo ma ọ bụ ndọrọndọrọ nwunye di.
OSOTE aka na-achị steeti Anambra bụ Dọkịnta Nkem Okeke abụrụla onye  chiri echichi dịka Ezuo Nke Abụọo’ n’Enugwu-Ukwu na Ụmụnri, bụkwa echichi nke e chibụrụ nna ya lagoro mmụọ.
Nwunye Dọkịnta Okeke, bụ Oriakụ Oby Okeke bụkwa onye a nọrọ n’otu oge ahụ chibe echichi dịka Anya Di Ya n’ihi ọtụtụ ụzọ dị iche iche o si akwàdo di ya n’ihe dị iche iche ọ na-eme.
N’okwu nke ha n’otu n’otu, Oriakụ Oby Okeke na nwanne Nkem Okeke bụ Mazị Emeka Okeke kwuru na echichi ahụ bịara nnọọ n’oge kwesiri ekwesi ma sịkwa na ezinaụlọ ndị be Okeke nile jiri obi ụtọ wee na-anabata nke ahụ.
Nwata ahụ, a maara dịka Isaac Sunday Okon, bụ onye ọkụ dọgburu ka ihe eriri na -ebu ọkụ latrik aga jidechara ya mgbe o ji nkeji iri atọ gafee elekere nke mbụ n’ ehihie  ụbọchi Fraịdee, ka  ụlọakwụkwọ nọzi na nchịkọta.
E kwuru na nwa a nwụrụ anwụ bụ naani otu nwa nwoke nne ya bụ Oriakụ Happiness Sunday Okon bụ onye na-azụ ahia ji.
E kwuru na ihe mberede a mere mgbe ndị nkuzi gwara ya ka ọ tụtụọ ahihia dị n’okirikiri ụlọakwụkwọ tupu ọ laa.N’amaghi ama, o wee zọnye ụkwụ n’ eriri na -ebu ọkụ latrik aga, o wee dogbuo ya.
Govanọ Obiano kwuru na ha ga-aputa n’ụlọ nga ma ya binyechaa aka n’akwụkwọ dịka o kwesịrị.O dọkwara ha aka na ntị ka ha gbanwoo agwa ha mgbe ha banyere n’obodo.
N’akukụ nke ya, Mazi Emmanuel Nwakeze bụ onye isi ụlọnga na Steeti Anambra kelere Gọvano Obianọ maka enyemaka ya mgbe nile n’ụlọnga dị n’Anambra.O tokwara onye ọlụ nọ n’isi n’ụlọnga Agụata maka ọlụ ọma ya nke mere na enweghi ọgbaaghara obụla n’ụlọnga ahụ.
Na ntụye nke ya, onyeisi oche ndị otu ahụ na steeti Anambra, bụ Oriakụ Benedicta Lotenna kwuru na ndị otu ahụ pụtara igbochi ndapụta na mgbasawanye nke ụfọdụ ọrịa na-efe èfè site n’ime nnyocha miri emì banyere ya nakwa site na nkwàdo gọọmenti.
Mazi Patrick Ubenyi, onye isi ụlọnga Aguata, dika ọ na-akọwapụta mkpa ha, kelere goomenti Steeti Anambra na ndi ụka n’ihi mbọ ha nke nyere aka ibelata arụ na Steeti ahụ.
E nyere ndi nga ahụ onyinye di iche iche.Bishop nọkwa na ya kwọọ mmadu iri na ise aka n’isi.
Ya bụ mmemme bụ nke weere ọnọdụ n’obi eze ọdịnala obodo ahụ dị n’Ụmụnnama Ebenatọ, ma bụrụkwa nke dọtara ọtụtụ ndị mmadụ sitere n’ime obodo ahụ na mpụga ya.
O toro Chineke onye mere ka ha dị ndụ wee gwuputa ji ha tinyere n’ala, ma kpekwazie ekpere maka ogologo ndụ, ahụ isi ike na ọganihu nke ụmụafọ obodo ahụ, ndị Igbo na ala Nigeria n’izùgbe.
N’okwu ha n’otu n’otu, osote onyeisi ọchịchị obodo ahụ bụ Ọkaiwu Francis Ndụbụọgaranya nakwa ode akwụkwọ n’obi eze aka eze bụ Chiifu Cyprain Okeiche kọwara mmemme iri ji ọhụụ dịka nke magburu onwe ya nakwa omenala pụrụ iche e ji akwanyere ji ugwu dịka eze ihe niile a kọrọ n’ugbo.
Ha mere ka a mara na iri ji ọhụụ nke ahọ a gara nke ọma ma dọtakwa ọtụtụ mmadụ karịa ka a tụrụ anya, na-agbanyeghị na ha ezubeghị ime ya n’ụzọ kworo ekwo n’ihi ọnwụ Onowu obodo ahụ, bụ Chiifu Felix Okafọr, bụ onye hapụrụ ụwa a n’ime ahọ a.
O kwuru na ụbara ala steeti Anambra ebughị ibu nke otu ahụ, tinyekwuziere na mbize dị n’ọtụtụ ebe dị iche iche emekwuola ya ka ọ kawanye njọ,
N’okwu nke ya, onyeisi oche nchere oge n’okpuru ọchịchị Orumba South, bụ Oriakụ Ify Obinabọ, onye duru ndị ahụ wee bịa ya bụ mkpọtụrụ kọwara ọchịchị Gọvanọ Willie Obianọ dịka nke na-enwe mmetụta bànyere ọnọdụ ụmụ mmadụ,
Ọ kọwara mgbata ọsọ enyemaka ahụ dịka nke bịara n’oge dabara adaba, ọ kachasị ugbu a oge mmemme ekeresimeesi na-akpụdòbe nso, ma kpọkùkwazie ọhanaeze ka ha gaa n’ihu n’ichèta ndị ahụ na ịgbatara ha ọsọ enyemaka, dịka mmiri bibìsigoro ihe ha jiri biri.
Ihe dị iche iche e buteere ndị ahụ gụnyere akpa osikapa, mmanụ e ji esi nrị na nke e ji eghe ihe oghighe, àkwà edina, igbe nri fụrị fụrị bụ indomie, ihe dị icheiche e ji esi nri, tinyere ọtụtụ ihe ndị ọzọ.
N’ụbọchị iri abụọ na isii nke ọnwa June,ya bụ nwanne ụnyaahụ, ka e merubere mmemme ụbọchị ndị dabara na nsogbu nke ha maara ma ọ bụ nke ha amaghị isi ya ewee na ata ha ahụhụ ka ha wee kwere na ha mara ihe a na ekwu maka ya.
Oge ụfọdụ, ihe fuo, a chikọrọ ndị nile nọ ebe ahụ nye ha ntaramahụhụ jọrọ njọ ka ha wee kwere na ọ bụ ha mere ihe ahụ a na ekwu maka ya.Ndị uwe oji maara ụdị ntaramahhụ ha ga-enye mmadụ, o kwuo nke bụ eziokwu achọrọ n’aka ya.
Ndị a kpọrọ onwe ha ndị isi ha na-emekpa ha ahụ n’ụzọ ekwesighị n’agha.Ndị isi a na-eti ha aka otu ọ bụla ha chọrọ, na-enye ha ntaramahụhụ ọ bụla jọgbụrụ onwe ya.
N’afọ ole gara aga, anyị nụrụ maka ụmụakwụkwọ mahadum ejidere naRivers Steeti, gbuo ha ma suo ha ọkụ.Ihe dị otu a na-eme n’akụkụ obodo anyị dị iche iche.Ntaramahụhụ a dịkwa na ogige ndị uwe ojii nile dị n’ala anyị.
Onye isi ụka ahụ Olise gbara afọ iri ise na anọ bụ enyi nna ụmụejima ahụ, ndị dị afọ iri na abụọ.
Onye uweojii okwu di n’aka bụ Raphael Dony kwuru na nwoke ahụ kpara aka ala ahụ n’onwa gara aga n’ụlọ nna ụmụaka ahụ nke dị n’Okota, Lagos.
Olise metọrọ ejima nke mbụ ka ọnwa Novemba dị n’ụbọchị iri na ise ma nọrọkwa n’otu onwa Novemba ahụ metọkwuo ejima nke ọzọ site n’itinye aka n’ihe o jiri bụrụ nwanyị.
E kwuru na ụmụ ejima ahụ na nne na nna ha bi mana Olise mere arụ ahụ oge nne ha mere njem na mba ofesi, ebe nna ha gara ọlụ.
Pope mere ka a mara nke a n’okwu ọ gwàrà ndị nta akụkọ ụbọchị Mọnde n’ime ụgbọelu oge ọ na-eme njem ga-ewe ya abalị isii ịgaru Panama bụ nke dị na mpaghara Central America n’ebe nkèwa Ohimiri Caribbean na Ogbu Mmiri Pacific.
Otu ọ dị, o kwuru na o nwere ndị ọnọdụ ha dị iche, ọ kachasị n’ime-ime obodo dị iche iche dịka Amazọn na ụfọdụ mpaghara Pacific dịpụgara adịpụga, bụ ebe adịghịdị enwete ndị fada ga-aka ụka ma ya fọdụzie ime ihe ndị ọzọ a na-eme n’ụlọ ụka.
Ọ kọwara na di ya kwuru na ya ekwughị ụdị okwu ahụ.Ọ gara n’ihu kwuo na ndị uweojii ekwesighị imesi ya ike abalị anọ n’enyeghị ya nri ma gakwaa n’ihu were nsị gbuo ya.
Promise gakwara n’ihu kwuo na kemgbe Ikechukwu nwụrụ na ndị uweojii na-abịa n’ụlọ ha na-agwa ha ka ha lie ya.
Ọ bụ oke na-akpata ya, mana ọbụghị oke nile.Oke ndị na-akpata ya na-ebi n’ọhịa.Ha na-esi n’ime ọhịa na-abata n’ime ụlọ mmadụ wee na-etinye ọnụ ha n’ihe oriri.Ọ bụ n’ụzọ dị otu a ka mmadụ si ebute ọrịa ọjọọ a.
Iji gbanarị ajọ ọrịa a, mmadụ kwesịrị ichekwa ihe oriri nke ọma site n’idebe usekwu ya ọcha ma na-akpọchikwa ya mgbe nile.
Ihe e ji eri nri dịka ite, efere na ngazi kwesịrị ka a na-asa ya asa tupu e were ha tinye ihe oriri.
Mgbe ọbụla mmadụ nwere ahụ ọkụ, o kwesịrị ka ọ gaa ụlọọgwụ iji chọpụta ma ọ bụ Lassa Fever’ n’ihi na e mee ngwa ngwa, e meghara ọdachị.
MGBASA ozi bụ ụzọ e si eme ka ndị mmadụ mara ihe ha kwesiri  ima nke ọma makana ịghọta ihe a na- ekwu nke ọma, ị gaghị ada ada okwu.Ọ bụrụ na agbasaa ozi n’obodo ma ọ bụ n’ọgbakọ ọ bụla, ọghọm anaghị adị na ya.
Ọ dịkwa ọghọm na-adị n’obodo ma ọ bụrụ na enweghị ezi mgbasa ozi ma okwu pụta.Oge ụfọdụ, tutu amara ihe na-eme, ndị aghọtaghị maka okwu ahụ pụtara agaba n’ụzọ nke ga-ebute itufu ndụ na akụ na ụba ndị ala ahụ.
Dịka onye nta akụkọ, ọ na-arụ n’ụlọ mbipụta akwụkwọ akụkọ National Light, Ka Ọ Dị Taa na Sportslight Xtra, ma na-arụkwa n’ụlọ ọrụ Igbo Radio, bụ ụlọ ọrụ dị n’ikùkù ma nwee isi ngàlàbà ya na mba Canada.
O deela akwụkwọ asatọ, ma nwekwa edemede karịrị narị asatọ n’ọnụ ọgụgụ o bipùtagòrò n’ìkùkù.Ọ bụ onye isi òtù jikọtara ndị ntorobịa na-ede akwụkwọ n’ala Nigeria, ngalaba steeti Anambra.
E MEELA ka a mara na oge adịghị anya, na ọrụ ga-akụrụ ọnụ n’àkwà mmiri Nengo ahụ a na-arụ na Nteje dị n’okpuru ọchịchị Oyi nke steeti Anambra.
Kọmishọna steeti ahụ na-ahụ maka ịrụnye okporo ụzọ, ichekwaba ha na ilekọta ha anya, bụ Maazị Marcel Ifejiọfọr, mere ka a mara nke a n’okwu ya na njem ileru anya mara ka ọrụ si aga na ya bụ àkwà mmiri.
O gosipụtara afọ ojuju ya bànyere otu ya bụ ọrụ si agawanye n’ihu n’ihu, ma tookwa ụlọ ọrụ ji ya bụ ọrụ ngo, bụ ụlọ ọrụ TAMAD Construction Ltd.n’ihi otu ha si arụ ya bụ ọrụ n’ogoogo a chọrọ.
Mazi Onyekachukwu Offor, onye rụrụ ogige ahụ kwuru na ọ bụ maka ime ka aha nwanne ha nwoke bụ Fr Anicetus Offor, onye nke nwụrụ afọ iri na atọ gara aga dị ọkpụtọrọkpụ.
Maazị Ifejiọfọr, onye kwara àrịrị banyere ihe nhịa ahụ ndị mmadụ na-agabiga n’okporo ụzọ awara awara ahụ siri Enugu gaa Ọnịtsha, gara n’ihu gosipụta ezi olile anya o nwere na a ga-arụchapụ ya bụ àkwà mmiri n’oge a tụrụ anya.
O mere ka a mara na ọchịchị nọ ugbu a na steeti ahụ bụ nnọọ nke nwere ezi mmetụta banyere ọnọdụ ụmụ mmadụ, ma kwe nkwa na ya bụ ọchịchị Gọvanọ Willie Obianọ ga-aga n’ihu n’ịgbata ọsọ enyemaka n’ebe dị iche iche ọnọdụ dị añaa na steeti ahụ.
Ọ gakwara n’ihu kwuo na ọ rụrụ ya iji kelee nwanne ya fada ahụ nwụrụ anwụ maka ihe ọma o mere ya n’afọ 2013.O kọwara na o kwetere na ọ bụ nwanne ya ahụ kpọgara ya ụlọọgwụ oge o nwere ihe mberede.
O kwuru na ogige ahụ ga-eme ka ụkọchukwu ahụ lara mmụọ dị ọkpụtọrọkpụ n’uche ndị mmadụ, ma ndị a ka ga-amụ amụ.
Ndị otu a bụ ndị e duru bịa site n’aka onyeisi ngalaba na-ahụ maka ime nnyocha na ikwu ihe ga-eme n’ọdịnihu n’ụlọ ọrụ ahụ, bụ Maazị Vincent Owan, ma bụrụkwa ndị a nabatara site n’aka osote aka na-achị steeti ahụ bụ Dọkịta Nkem Okeke.
ebe a na-enye nkụzi, ime ụlọ ọrụ na ebe ndị ọzọ dị iche iche n’ụlọ akwụkwọ ahụ, bụzị nke mere ka ebe niile tochie ma juputakwa na mmiri, tinyekwuoro mmiri tokpòkwara ụlọ ọkụ na obi ọkụ na-ekesàra ụlọ akwụkwọ ahụ ọkụ, nke mezịrị ka ọchịchịrị gbàchie ebe niile.
Maazị Ọnụchukwu gara n’ihu tòó ịgba mbọ pụrụ ichè nke ụlọ ọrụ National Emergency Maintenance Agency’ NEMA and the State Emergency Maintenance Agency’ SEMA n’iji belata nsogbu iju mmiri n’ala anyị, ma kpọkuo ha ka ha gbatara ụlọ akwụkwọ ahụ ọsọ enyemaka aka ọkụ aka ọkụ tupuu ihe emebie.
Na nzaghachi ya, Dọkịta Nkem Okeke kwara arịrị banyere otu iju mmiri sirila wee bụzie omenahọ n’ala anyị ugbu a, ma bụrụkwa nke na-emezi ka ndị mmadụ chịrị uche n’aka.
Otu a ka ọnụọgụ ha si dị ụlọnga Nnewi, mmadụ iri na ise Ekwulobịa, iri na atọ Onitsha, iri na ato nke gbakọtara dị ndịnga iri anọ na otu bụ ndị Justice Umeadi tọhapụrụ.Ọ fọziri ụlọnga nke dị n’Awka.
O mere nke a mgbe o mere njem nleta n’ụlọnga ndị ahụ.Imirikiti ndị ahụ a tọhapụrụ bụ ndị nọrọla ọtụtụ oge n’ụlọnga n’ekpeghị ha ikpe.
Ọ dọkwara ndị ọ dị n’aka maka ịgbapụta mmadu bail’ ka ha kpachara anya maka ịnara ego n’ihi na ọ bụ mpụ bụ ime otu ahụ.
N’okwu ọ gwara ndị nta akụkọ, onyi isi ụlọnga na steeti Anambra bụ  Emmanuel Nwakeze toro Justice Umeadi maka ịgbata ọsọ enyemaka bụ nke o kwuru na ọ ga-enye aka belata ọtụtụ mmadụ ịnọ n’ụlọnga steeti ahụ.
Ọ kpọkuru ndị ahụ a tọhapụrụ na nga ka ha bụrụ ndị na erubere iwu obodo isi, hapụ ije ọjọọ ka ha ghara ịlọchigha azụ n’ụlọnga.
Nkwekọrịta njikọ aka a bụ nke e mere n’isi mbido izuụka a, dịka aka na-achị steeti ahụ bụ Gọvanọ Willie Obianọ nwechara nkenke nzukọ n’ebe obibi ya dị n’Amawbịa, ya na ndị ụlọ ọrụ SEMA na òtù ngalaba ọrụ agha ala anyị na-ahụ maka ịgbata ọsọ n’ọnọdụ mberede.
Na ntụnye nke ya na nzukọ ahụ, osote aka na-achị steeti ahụ bụ Dọkịta Nkem Okeke, kpọkukwara ndị ọrụ agha ahụ ka ha jisie ike chekwaba ụlọ ebe dị iche iche ndị ọnọdụ mberede dabidoro na-anọ, chekwabakwa ndị nọ ebe ahụ na ihe ha dị iche iche ha jiri biri.
N’okwu ya na mmemme ahụ, aka na-achị steeti ahụ, bụ Gọvanọ Willie Obianọ, nke onye nọchitere anya ya bụ osote ya, Dọkịta Nkem Okeke, kọwara atụmatụ ahụ dịka nke magburu onwe ya na nke bịara n’oge ya, ọ kachasị n’ihi nsogbu enweghị ọrụ ahụ dị n’ala Nigeria ugbu a.
Anyị ga-echèta na ya bụ nwa amadi bụ onye ndị uwe ojii nwụchikọrọ ma jụkwa ịhapụ ya na mbụ, na-agbanyeghị ntụzi aka ụlọ ikpe nyere ka a tọhapụ ya, ma ọ bụrụ na o mezuo ihe a gwara ya mèé iji gbapụta onwe ya.
MAAZỊ Arinze Awogu, onye isi oche  okpuro ọchịchị Ogbaru’ nke Anambra steeti agwala ndị ụlọ ọlụ Enugu Electricity Distribution CompanyEEDC ka ha kwụsị inye ndị mpaghara ahụ ide mmiri na-enye nsogbu ọkụ n’ihi ụjọ ọnwụ ndị mmadu maka ọkụ latrik.
Awogu gwara ndị nta akụkọ n’Awka na ọtụtụ akụrụngwa eji enye ọkụ latrik nke n’alụ ọlụ na mpaghara ahụ bụ nke ewepụsiri n’ihi mmiri na- ezo akwụsi akwụsi.
O kwuru na opekata mpe, na mmadu puku iteghete si na ezinaụlọ otu puku na nari atọ bụ ndị anọghịzi n’ụlọ ha n’Ogbaru.
Awogu kwukwara na e nwere ihe egwu nke nwere ike ibute ihe mmerụ ahụ nyere ahụ ike dịka ọtụtụ ebe nsị na abanye bụrụgworo nke mmiri kwughepụrụ.
Ọ kọwara ọnOdụ ịju mmiri n’Ogbaru dịka nwakpo nke kwesiri ka ewere ọsọ wee za ha site na ndị National’ na Anambra State Emergency Management Agencies’.
NEMA,SEMA na ndị isi Red Cross’ agaala Ogbaru maka ịhụ ebe ihe ndi a mere,anyị ka na eche nzọpụta ha iji wetuo itufu ndụ na ngwo ngwo e ji ebi n’ụlọ.
Anyi ga-aga n’ụlọ ndị mmadụ naani n’ụgbọ n’ihi na mmiri jupụtara ebe nile, ịjụ mmiri a na–abia na abali ma n’ụtụtụ, ndị mmadụ ebido gbaghariwa maka ndụ ha.
ỌCHỊCHỊ steeti Anambra ekwuputanwòóla njikere ya ịkwàlite otútó, mmepe na ọdịmma nke ndị ntorobịa steeti ahụ site n’ịga n’ihu n’ịtụpụta atụmatụ mwulite dị iche iche metụtara ha.
Osote aka na-achị steeti ahụ, bụ Dọkịta Nkem Okeke mere ka a mara nke a n’Awka, oge ndị ndu nke otu Nigeria Youth Council of Nigeria, ngalaba mpaghara ndịda-ọwụwa anyanwụ Nigeria bịara kpọtụrụ ya n’ụlọ ọlụ ya dị n’obi gọọmenti.
O kwere nkwà nkwàdo nke ọchịchị nọ ugbu a na steeti ahụ nye ndị ntorobịa, ma kpọkuo ha ka ha were ọmarịcha ọnatarachi dị iche iche Chineke jiri gọzie ha wee bàárá onwe ha na obodo ha úrù.
Ọ kọwara òtù ahụ dịka òtù jikọtara ndị ntorobịa niile nọ n’ala anyị, ma kwaa arịrị na ọtụtụ ndị mmadụ ejighị ya bụ otu wee kpọrọ ihe ma ya fọdụzie ịkwanye ma ọ bụ sonye n’ihe ha na-eme.
Narong kwukwara na ndị agbataobi nụrụ ka di na nwunye ahụ na-agbagha mgbagha n’ụtụtụ ụbọchị ụka ahụ ebe Tol nọ na-ebo ya ebubo na ọ na-eso onye ọzọ mana nwunye ya nọ na-ekwu na aka ya dị ọcha.
Ọ kọNdị agbataobi ahụ agbataghị ọsọ enyemaka n’ihi na ha na-anụkarị ka ha na-alụ ọgụ.Di na nwunye ahụ lụrụ dị ihe dịka otu afọ ha amụtaghị ụmụ.
A na-akọwa na afọ iwu na-achị Cambodia debere maka ịlụ di na nwunye bụ afọ iri na asatọ mana otu o sila dị, ụmụaka ruru afọ iri na isii nwere ike ilụ site na nkwado nke nne na nna ma ọ bụ onye nlekọta.
N’akụkọ dịkwa ka ibè ya, Gọvanọ Obianọ gakwara ọtụtụ ebe ndị ọzọ dị iche iche e ji ọrụ ngo na steeti ahụ iji mara ka eke si anya anwụ.
E JIDELA otu nwoke gbara afọ iri abụọ na atọ aha ya bụ Ojo ka ọ chịịrị ọbante nwunye nwanne ya nwoke tọrọ ya.O mere nke ahụ n’Ogbe-Ogume nke di n’okpuru ọchịchị Ndokwa West na Steeti Delta.
Dịka otu onye obodo ahụ si kwu nwoke ahụ jiri nzuzo baa n’ọnụ ụlọ nwaanyi ahụ ebe ọ gbasara ọbante ya ka ọ sụchara ya, wee chịrị ya pụọ.
Onye ọgba ama ahụ kwuru sị na ndị uweojii ngalaba ahụ bịara nwụchikọọ ya mgbe a gwara ha maka ya.
OKE ọñụ dara na Nnewi na nso nso a dịka bishọọpụ ụka Katọlik nke Dayọsis Nnewi bụ Most Rev.Hilary Paul Odịlị Okeke mere emume icheta ọgbụgba  afọ iri asaa na abụọ n’elu ụwa.E mere emume ahụ n’ogige ebe a na-alụ Blessed Iwene Tansi Priests Center,’ Nnewi.
N’okwu ya n’aja maasi, Bishọọpụ Okeke kelere Chineke maka onyinye nke ndụ ma kọwaa na ya nwere nsogbu oge a mụrụ ya nke mere nne na nna ya jirir baa ya Odilinyechukwu.O kwuru na aha a abụrụla nke pụtara ihe taa.
Bishọọpụ Okeke, n’oge o mere emume ọgbụgba afọ iri asaa, tinyere ihe nile o nwetere na ya bụ emume maka ịlụ ogige Blessed Iwene Tansi Priests Center’ sikwa otu ahụ mee na nke a.
O tinyekwara ihe nile o nwetere n’emume nke a maka ịlụchapụ ya bụ ọlụ.Ọ kpọkuru ndị mmadụ maka nkwado ma kọwaa na ebe ahụ mgbe a lụchara ya ga-abụ ebe ndị ụkọchukwu ga na-elepụ anya recreation ma bụrụkwa ebe ozuzu ike ha mgbe ha mere agadi.
Fr Akpunonu bụ onye kuzigooro otụtụ ndị ụkọchukwu ndị gụnyere Bishọọpụ Okeke dụrụ ndi ụkọchukwu ọdụ ka ha tinye uche n’ọlụ mbụ na mbụ ha bụ ịkụtara Chineke mkpụrụobi.
E kpere ekpere pụrụ iche n’isi Bishọọpụ Okeke nke ndị ụkọchukwu, ndị bishọọpụ abụọ nọ ya bụ Most Rev.Peter Okpalaeke na Jonas Benson Okoye, ndi echichi na mmadụ nile tinyere aka ha na ya.
Onye isioche mmemme ahụ bụ Dọkita Cletus Ibeto gwara ndị nwere ihe na dayosis ahụ ka ha kwado ya bụ ọnya ego maka ilụchapụ ogige ndị ụkọchukwu ahu.
Ibeto, onye bụ onye isi CEO Ibeto Group,’ nyere ezi nkwado ma kwekwa nkwa ịhụ na a lụchara ya bụ ọlụ n’oge.
Sir Uchenna Umeh Uchesonmary, onye nyekwara nkwado ya kwere nkwa ịbụ onyeisioche mgbe Bishop Okeke ga-eme emụme ịgba iri afọ asatọ.
Ucheson Mary kpere maka ogologo ndụ na ahụ ike n’isi Bishop Okeke onye nke ọ kọwara dịka onye obi umeala na onye igba ume n’ebe mmadụ nile nọ.
Mmemme akwamozu ahụ bụ nke a màlitere site n’ụka onye nwụrụ anwụ a kaara ya bụ agụ nwaanyị n’ụlọ ụka St James Anglican Church, Ihite’ ma bụrụkwa nke bishọọpụ ụka Anglikan na dịyọsiisi Agụata, bụ, Bishọọpụ Samuel Ezeọfọr nọ n’isi ya.
N’okwuchukwu ya n’ofufe nro ahụ, Bishọọpụ Ezeọfọr kọwara ọnwụ dịka ụgwọ onye ọbụla dị ndụ ji n’ụwa ma bụrụkwa nke a na-akwụ naanị otu ugboro, nke, mgbe ọ gasịrị, ikpe esochie ya azụ.
Onyeisioche otu ahụ bụ Rev Samson Ayokunle n’ozi ya n’Abuja nke sitere n’aka onye ndụmọdụ ya pụrụ iche na mgbasa ozi bụ Pastor Adebayo Oladeji kelekwara Chineke maka ịzọpụta Osinbajo.
O kwuru si Ndị isi CAN na-ekele Chineke ma sorokwa gọọmentị etiti na Osinbajo na-añụrị.Anyị na-enye Chineke otito maka ichekwa ndụ osote onyeisiala na ndị otu ya site n’ihe mberede helikọpta ka ha na-agbagharị maka inweta ndị nkwado nye otu ndọrọndọrọ ọchịchị  ha n’ihi election’ nke na-abịa abịa.
Onye ụkọchukwu ahụ chetara na osote onyeisiala nwere ụdị ọgbatauhie ahụ n’afọ 2018 mgbe ọ na-aga njem na Nigeria Customs College’ nke dị na Gwagwalada, Abuja.
Ọ dọro ndị ọ dị n’aka ịlụ na idozi ugboelu na helikọpta ndị ọlụ gọọmentị ji eme njem n’ala anyị aka na ntị ka ha kee aji n’ume ma tinyekwuo uchu n’ọlụ ka ha ghara itinye ndụ ha na nsogbu.
O kpere ekpere sị, ka Chineke na-agawanye n’ihu na-echekwa ala anyị, ndị ndu anyị na ndị ala anyị nile n’aha Jesus.
Nwaanyị ahụ, bụ oriakụ Ngozi Ede na nwa ya nwaanyị, onye aha ya bụ Kaosisọchukwu Ede ka e kwuru na ha zuru ma ree nwata ahụ n’ọnụ ego dị puku narị Naịra abụọ na ụma iri ise n’Awada dị n’Obosi n’okpuru ọchịchị Idemili South.
Na nchịkọta okwu ya, maazị Harụna ahụ kwuru na a ga-emekwu nnyocha miri emì banyere nke ahụ, nke mgbe ọ gachara, a kpụpụ ndị ahụ ụlọ ikpe ma were usoro iwu nyụchaa ha anya.
Nna ya bụ Friday Moses bụ onye na- agba ọkada nke o ji akpa ego ka e kwuru na ọ bụ mgbe nwa ya nwaanyị dị afọ asaa ka o bidoro dinaba ya mgbe nne nwata ahụ bụ nwunye ya nwụchara.
Oge a chọpụtara nke a n’ọnwa Oktober afọ gara aga ka e kpere nwoke ahụ ikpe ma tụọ ya nga afọ iri na anọ nke gụnyere ọlụ ike hard labour’ ebe gọọmentị steeti Edo kpọọrọ nwata nwaanyị ahụ ma na-elekọta ya anya nke ọma.
Otu o sila dị, nwata ahụ kwuru na ya ga-achọ ịgụrụ akwụkwọ na-aga, na ya chọrọ ibu dibịa bekee n’ọdịnihu.
N’okwu ọ gwara ndị nta akụkọ, ọ gara n’ihu kwuo na mgbe nna ya ji tụba ya ime na ya elebeghị ule First School Leaving Certificate Examination’.O kwuru na ya ga-enwe añụrị ma o nwee onye o metụrụ n’obi ịzụ ya n’akwụkwo.
Onye dọkịta bụ onyeisi n’ụlọgwụ ahụ bụ Dr Philip Ugbodaga kwuru na ụlọgwu ahụ na ministịrị na-ahụ maka ọdị mma ụmụnwaanyị Ministry of Women Affairs and Social Development’ jikọtara aka ilekọta nwata ahụ mụrụ nwa na nwa ahụ ọ mụrụ.
N’aka nke ya, kọmishọna steeti ahụ na-ahụ maka akụrụngwa e ji akwalite ọnọdụ obibi ndụ ọhanaeze, bụ maazị Obi Nwankwọ kọwara gọvanọ Obianọ dịka onye na-enwe mmetụta banyere ọnọdụ ụmụ mmadụ na ihe na-agabiga, bụzị otu n’ime ihe mere o ji malite atụmatụ ịgbape na ịgbanye ọkụ n’Anambra.
Ọ kpọpụtasịrị ọtụtụ uru dị iche iche dị na nke ahụ, ọ kachasị ọnọdụ nchekwa na mmepe ọ ga-akwàlite, ma kọwaa ya bụ atụmatụ dịka nke magburu onwe ya na nke ga-akwàlite ezi ọnọdụ obibi ndụ ọhanaeze n’ụzọ pụrụ iche.
N’ozi ekeke ya, eze ọdịnala Nibo, bụ Igwe Michael Ngene bunyere gọvanọ Obianọ ụkpa ekele maka atụmatụ ọma ahụ, rịọ ya ka o jide ka o ji, ma kwuputakwa nkwàdo ha n’izugbe nye ọchịchị ya.
Ka anyị cheta na Leah Sharibu bụ nwata akwụkwọ nke a tọọrọ ya na ibe ya n’ụlọakwụkwọ gọọmentị dị na Dapchi.Ha karịrị otu narị n’ọnụọgụ mana ka otu ọnwa gachara a hapụrụ ndị ọzọ ma jidezie sọọsọ Leah.
Kemgbe otu afọ, ọtụtụ ndị mmadụ akpọọla oku ka a gbaa mbọ hụ na a tọhapụrụ nwa ahụ ka ọ lakwuru ezinaụlọ ya bụ ndị nke nọ n’uru.Ka ọ dị ugbua, otu afọ agaala ahụghị ya.Nke a bụ nnọọ ihe iju anya.
Ọdịghị ndị a hụrụ n’ụlọ ezumezu Nodu Okpuno na St Gabriel’s Parish Okpuno bụ ebe e kwesịrị ịnọ tụọ akwụkwọ.
Ọtụtụ ndị mmadụ kwuru na ihe ejighị wee hụ ndị mmadụ n’ebe ndị ahụ so n’ebe a na-atụ akwụkwọ bụ n’ihi na mmadụ nile anụchaala na a gaghị emekwa nhọpụta ọchịchị ụbọchị ahụ.
N’akụkụ nke ya, Charles Nwuba kwuru na ọ bụ ndị ọ dị n’aka maara ihe ha ji yigharịa nhọpụta ọchịchị otu ahụ.O kwuru na anyị amachaghị ihe nile, na ọ bụ so ha maara.
Ọ bụ kemgbe Febụwarị afọ 2000 ka a malitere nke a iji kwalite asụsụ na omenala ndị na ihe ndị ọzọ so ya n’azụ.
Otu United Nations’ na-arụtukwa aka mkpa ọ dị iji asụsụ ndị nke bụ asụsụ mbụ mmadụ wee na-akụziri ya n’ụlọakwụkwọ, ọkachasị na mmalite.Nke a dị nnukwu mkpa n’ihi na ọ bụ asụsụ ndị ahụ na-asụ ma na-aghọtakwa nke ọma.
Ọ bụ ka asụsụ Igbo ghara ịnwụ mere otu dị iche iche ji agba mbọ ịkwalite ya dịka Otu Subakwa Igbo nke Ọkammụta Pita Ejiofo nọ n’isi ya.
Ọ rụọ ụbọchị ọzọ fada ahụ kara ụka, o wee jụba ụmụaka ahụ ajụjụ n’asụsụ Igbo.Ụmụaka pụtara dị ihe dịka ise.Ọ jụrụ ha aha nne na nna ha, tinyere ogbe, obodo, okpuru ọchịchị na steeti ha si pụta.
N’ikpeazu, nwatakịrị tuuru ugo bụ Otti Obed Osinachi.Aha nne na nna ya bụ Maazi Sam na Oriaku Vera Otti.Ha bụ ndị Itakwuna Ugbene-Ajima na steeti Enugu.Nwata a nọ na prima ogo nke anọ na Angel Gabriel NurseryPrimary School’ Okpuno.
N’okwu nke ya, ụkọchukwu ya na Fr.Dike kara ụka bụ Director’ na Retreat Centre’ bụ Fr.Emeka Anene kelere ya maka ịbịa sonyere ha na aja maasị tinyekwara ịkwalite ụmụaka ha, na ọlụ ọma ya nile.
N’okwu ya mgbe ọ na-agwa ndị mmadụ okwu n’ebe a na-ekpe ekpere Adoration Ground’, Uke ka Fr.Ebube Mụọnsọ nọ wee kwuo na ọ bụ mpụtara akwụkwọ nhọpụta ọchịchị a ga-eme na Satọdee ga-akọwapụta ọnọdụ Nigeria n’ọdinihu.Ọ kọwara ya bụ nhọpụta dịoge ngbanwe iji wube Nigera ọhụrụ.
Ọ kpọkuru ndị Nigeria nile ka ha sonyere ngbanwe a site n’ịpụta n’igwe tụọ akwụkwọ na Satọdee iji kwado ezi ọchịchị ma hazie ọnọdụ maka ụmụ ha tinyere ndị a ka ga-amụ n’ọdịnihu.
Otu ọ dị, a hafeela nwata ahụ n’aka ndị uwe ojii steeti ahụ iji wee mee nnyocha miri emi, nwụchikọọ ndị ọzọ, ma kpụpụkwa ha ụlọ ikpe.
Onye ji ọkwa dịka onyeisi ọba akwụkwọ ọkammụta Kenneth Dike dị n’Awka, bụ dọkịta Nkechi Udeze nyere ndụmọdụ a n’okwu ọ gwara ndị na-agụ akwụkwọ na ya bụ ụlọ mmụta n’ọgbakọ oriri na ọñụñụ ọ chịkọbaara ha iji merube ụbọchị Valentine nke ahọ a.
Ọ kọwara ịhụnanya dịka ihe mmadụ kwesiri ịdị na-egosìpụta n’ebe mmadụ ibe ya nọ oge ọbụla, dịka ọ bụ ihe Chineke nyere n’iwu, ma kpọkuo onye ọbụla ka o na-akwàlite ezi mmekọrịta na ịdị n’otu n’etiti mmadụ na ibe ya.
Inye ọzụzụ na nkwàdo ahụ bụ nke e mere n’okpuru atụmatụ IFAD Value Chain Development Program’ ma bụrụkwa nke weere ọnọdụ n’isi ụlọ ọrụ kwàlite ọrụ ugbo steeti, bụ Agricultural Development Program’ dị n’Awka.
E wezuga oke oriri na ọñụñụ weere ọnọdụ ụbọchị ahụ, ihe ndị ọzọ pụtakarịchara ihe na mmemme ahụ bụ ekpere e kpeere ndị na-abịa n’ọba mmụta ahụ agụ akwụkwọ, ọ kachasị ndị na-akwadobe ule maka ịba mahadum nakwa ule ndị ọzọ dị iche iche.
Nwoke ahụ ji ụmụ ise ka a kọwara na ọ hapụrụ nwunye ya n’ihe dịka elekere iri na abụọ nke etiti abali n’ihi na ọ sị na ya chọrọ iga mposi.
Mgbe nwunye ya nọkatara ọ hụghị ya, o bidoro kpọba ya oku ma ọ zaghị.ọ kpọtere nwa ya bụ Rebecca o wee chọba nna ya.
Ọ bụzi Rebecca bụ onye chọtara nna ya ebe ọ kwụrụ ụdọ n’ime ụlọ ha, mgbe ọ gbara ọkụ o ji n’elu ụlọ ceiling.
Ndị agbatobi gosịrị mgbagwoju anya n’ọdachi ahụ n’ihi na dika ha siri kwu, nwoke ahụ enweghị nsogbu ọbụla.Ha kọwakwara na ọ so na ndi nọrọ n’isi emume n’uka ụbọchị ahu.
Ozi si n’aka ndi uweojii kọwara na ndị uweojii Ikole Police Station’ ebutela ozu ya ma na emezi nnyocha dị na  ya.
Ya bụ nkesà akụrụngwa bụ nke e mere ụnyaahụ n’ụlọ ọba ego ala anyị dị n’Awka, bụ isi obodo steeti ahụ, ebe e siri wee busaa akụrụngwa ndị ahụ gaa n’ime okpuru ọchịchị iri abụọ na otu e nwere na steeti ahụ.
A TỌRỌLA mmadụ iri na asatọ bụ ndị ji otu afọ ejere ala Nigeria ozi National Youth Service Corps’ NYSC ndị ọlụ enyemaka Independent National Electoral Commission INEC na Steeti Akwa Ibom.Nke a dapụtara n’oge nhọpụta onye isi ala na nke ndị nnọchite National Assembly’ nke e mere.
A tọọrọ ha na mpaghara dị iche iche na steeti ahụ.Otu o sila dị, a hapụla ọtụtụ n’ime ha n’ihi mbọ nke ndị ọlụ nchekwa.
Ndi mmadu tinyere otu di iche iche ji ohere ahu kelee Fr Nkeanyimuo.A nọkwa na mmemme ahu nabata ụkọchukwu bịara ọhụrụ bu Fr Maximus Muojeke.
Oke mmemme ahụ bụ nke weere ọnọdụ n’ụlọ akwụkwọ Adorable British Nursery and Primary School’, dị n’Awka bụ isi obodo steeti ahụ, ma bụrụkwa nke dọtara ụmụ akwụkwọ, ndị ọrụ oyibo, ndị nne na nna, ndị ọba akwụkwọ, tinyere ọhanaeze ndị ọzọ.
Oteela otu a bidoro, a maara aha ha na mba ụwa niile.Ndị NGO bụ ndị malitere gbaba mgba ka emechie ịgba oru na mmegbu a na- emegbu umu nwaanyị na ụmụaka.
NGO pụtara ihe site na nguzobe nke Unietd Nations Organization n’ afọ 1945.Ọ bụ mgbe ahụ ka NGO malitere wube ewu na mba uwa.
Ọ dị ọtụtụ NGO na mba uwa niile.Edeba aha ha, akwukwo ga- eju mana ọlụ ha bụ ọlụ ebere na inyere ndi mmadu aka n’ ụzọ di iche iche.
Ndị ntorobịa abụọ ahụ bụ ndị ọ kọwara dịka Ayodeji Obadimeji gbara afọ iri na asatọ na Saheed Obadimeji gbara afọ iri na iteghete ma bụrụ ndị o kwuru na ha bì na akụkụ Tunde Balogun Street, Shapati, Ibeju-Lekki.
Obere nwata nwoke ahụ e gburu bụ onye nne na nna ya kwuru na aha ya bụ Joseph Makinde gbara afọ iri.
O kwuru na kọmishọna ndị uwe ojii na steeti ahụ, bụ Edgal Imohimi, enyela iwu ka e nyefee ndị ahụ n’aka ndị ngalaba na-ahụ maka igbu ọchụ n’ụlọ ọlụ Criminal Investigation and Intelligence Department’ SCIID, ka ha wee mekwuo nnyocha miri èmi.
ONYE nnọchị anya mbà South Africa na Nigeria, bụ Maazị Bobby Moroe abrịọla steeti Anambra, ka ya na mba ha jikọọ aka ọnụ na-emekọ akụnụba.
Ya bụ nwoke bụ onye anabatara n’ebe obibi gọvanọ dị n’Amawbịa site n’aka Gọvanọ Willie Obianọ na ụfọdụ ndị isi ọchịchị steeti ahụ.
Ọ kọwara na ụlọakwụkwọ ahụ bụ ebe ndị na-alụ n’ụlọ ọba ozu ga-enweta ezigbo ihe ọmụmụ iji mata ka ha ga-esi na-ahazi ozu iji gbochie ọrịa ndị na-efe efe.
O kwuru na ọ chọpụtara na steeti ahụ nwere ihe onwunwe na ndị nwere ọgụgụ isi, ma sị na ọ bụ ya mere o jiri chọọ mmekọrịta ya na steeti ahụ, iji wee kwàlite ohere ọma na ohere ọhụrụ maka ndị ntorobịa steeti ahụ.
O kwupụtara ụfọdụ ihe dị iche iche ha kpàrà na ya bụ nzùte ọ bịara, nke otu n’ime ha bụ ịchọ ka ọ ga-esi kwe omume ka e gùzobe ụlọ ọrụ ndị mba South Africa na steeti ahụ, tinyere ụfọdọ ihe ndị ọzọ.
Dịka o siri kwuo, ọtụtụ ndị ọlụ n’ọba ozu enweghị ezigbo ọzụzụ nke bụ ihe mere gọọmentị ji gba mbọ ikuziri ha iji mee nke ọma n’ọlụ ha.
Ndị ọzọ sonyere n’ọgbakọ ahụ gụnyere ode akwụkwọ izugbe steeti ahụ, bụ Ọkammụta Solo Chukwuobelụ, onyeisi ndị ọlụ nye gọvanọ, bụ Maazị Primus Ọdịlị, tinyere ndị ọzọ.
Kọmishọna ahụ rutukwara aka na onweghị onye nwere ikike ili mmadụ ma ọ bụrụ na o bughị ụzọ nata ikike site n’aka dibia oyibo n’ihi na ọ bụ ha bụ ndị nwere ikike ikwu na mmadụ anwụọla.
Ọ kọwara Buharị dịka nwoke maara nke ekwe na-akụ n’ihe gbasaara ọchịchị obodo, kwuo na o wulitela ọnọdụ mmepe ala anyị n’ụzọ pụtara ihe, kwàlite ọnọdụ akụnụba ala anyị, ma mepùtela ọtụtụ ihe a hụrụ anya n’ala n’ime ihe erubeghị afọ anọ o jiri bànye n’ọkwa ọchịchị.
N’okwu nke ya, kọmishọna steeti ahụ na-ahụ maka ọrụ, bụ Maazị Marcel Ifejiọfọr mere ka a mara na gọọmenti steeti ahụ enyela ọrụ ngo ịrụ ọrụ okporo ụzọ Esther Obiakọr dị n’Awka, ma kwuo na ọrụ ga-amàlite ebe ahụ oge adịghị anya.
Ụzọ ndị ahụ gọvanọ gara ịmara ka ọrụ si aga na ha gụnyere okporo ụzọ Unizik College of Health Sciences, bụ nke e nyere ọrụ ngo ya n’ahọ 2015 nke siri mahadum Nnamdị Azikiwe dị n’Awka gaa Amansea, bụ nke dị kilomita atọ na ụma ise, tinyere ọtụtụ ndị ọzọ.
Ihekweazu gara n’ihu kwuo na ọ bụ site n’ ozi ndị si steeti dị iche iche gbasara ọrịa ahụ ka Nigeria Centre for Disease Control’ NCDC ji kwuo na ya bụ ọrịa agbasaala.
E kwuru na nwoke ahụ merụkwara mmadụ anọ ndị ọzọ ahụ bụ ndị ọnọdụ ha dị njọ ma bụrụkwa ndị na-anara ọgwụgwọ na Federal Teaching Hospital,’ Abakaliki.
Ugbala bụ onye a hụtara dịka onye nwere ọrịa isi mgbaka bụ onye e kwuru na o jirila mma chụọ ọtụtụ mmadụ ọsọ n’oge gara aga ma tinye isi n’ọhịa mgbe ndị ntorobịa chụbara ya.
Onye okwupụta okwu ndị uweojii bụ Loveth Odah kwuru na ya bụ ihe mere eme n’ezie ma kọwaa na ekwesighị ịhapụ ụdị mmadụ ahụ ka ọ nọrọ n’obodo, na o kwesịrị ka a kpọga ya n’ụlọọgwụ ebe a na-agwọ ọrịa isi mgbaka.
N’okwu nke ya, Kọmishọna na-ahụ maka ọrụ na steeti ahụ, bụ Maazị Marcel Ifejiọfọr kwuru na a na-etinye uchu nke ukwuu na ya bụ ọrụ na ọrụ ngo ndị ọzọ e ji n’aka ugbu a, ma kwuo na a ga arụchapụ ya bụ ọrụ n’oge a tụrụ anya ya.
Onye ji ya bụ ọrụ ngo, bụ Maazị Philip Eyisi, n’okwu nke ya, mere ka a mara na ya bụ ọrụ ga-akụrụ ọnụ n’oge a tụrụ anya, ebe ọ bụ gọọmenti na-eweta ego.
Ụlọ ahụike abụọ ahụ bụ nke a maara dịka Maternal and Child Health Clinic, Ogidi’, na Eziowele Primary Health Care Centre’, ma bụrụkwa nke guzoro ugbu a site na njikọ aka gọọmenti steeti ahụ na òtù nnọrọ onwe.
Ndị otu The Challenge Initiative’ bụ ndị e mèkwàrà ka a mara na ha edozigharịala ụlọ ahụike anọ na mpaghara ebe dị iche iche na steeti ahụ, n’okpurù atụmatụ seventy two hours makeover.
Igwe Nnanyereugo n’Agulezechukwu n’okwu ya kọwara na ọ bụ n’afọ 1976 ka e chiri ya Igwe Agulezechukwu.O mechaara họpụta ndị ichie ya na ha na-alụ ọlụ, mana ka ihe siri diri imirikiti n’ime ha alaana mmụọ nke mere na a na- ahọpụta ndị ọzọ ka ọlụ obodo wee na-aga.
Igwe Nnanyerugo kwukwara na udo ga-ebido n’ezinaulo ha, ruo ụmụnna wee pụta n’obodo.Ọ gọọrọ Agulezechukwu ọfọ ihe ọma ma kpekwaa ka e nwee ezi nhọpụta ọchichi n’ala Nigeria dika e si mee na steeti Anambra.
Lolo Ngozi Godwin Ezeuko, onye nke di ya so na ndị ichie ọhụrụ gosipụtara añụrị ya na mmemme ahu site n’ikele Chineke.Ọ gbaara di ya ama dịka onye na-ekwu eziokwu na onye na-enyere mmadụ ibe ya aka.Onye na-abụ ọ kwụrụ ọ kwụdosie ike.
N’aka nke ya, Ezinne Grace Okoye, nwunye Martin Okoye bụkwa otu onye n’ime ndi ichie ọhụrụ kwuru na echichi ndị ichie ahụ ga-eweta udo na ịhụnanya.
N’akụkụ nke ya, Igwe Ikenga bụ Igwe Alfred Ezeobi Onwuneme kọwara emume ahu dika nke dị mma ma bụrụkwa ihe inye Chineke ekene.O kwuru na ọ bịara ịnọnyere Igwe Agulezechukwu na  ya bụ oke mmemme.
Bridget ọkpala, tinyekwara ọtụtụ ụmụnwanyi ndị e chiri di ha ichie ji otu  olu kwuo na ịga n’ihu di  mma makana obodo na-eto eto.Echichi dị otu a ga-enye aka ikwado ndị mmadụ n’ogo dị iche iche.
Otu onye n’ime ndị ichie ohụrụ ahụ bụ Ichie Godwin Ezeuko kelere Chineke onye mere ka o soro n’otu n’ime ndi obodo họpụtara maka ibụ ichie, ọ kọwara na ọ bụ ndi nyeere obodo aka n’ụzọ dị ichie iche ka a na-ahọputa maka ya bu okwa.
Oyinatumba Agulezechukwu gọkwaara ala anyị bụ Nigeria ọfọ ihe ọma maka afọ ahụrụ a banyere.Ọ rịọrọ Chineke ka o wepuru anyi agụụ, ka onye ọbula nwee ike lekota ezinaụlọ ya anya.
Ọtụtụ ndị Ii  na goomenti bịa wee gbaa aka ebe ihe ha hụrụ, ndị a gụnyere kọmishọna na-ahụ maka mgbasaozi na ikụziri ọha na eze ihe ha kwesịrị ịma bụ C.Don Adinụba Oriaku Umeadị bụ ode akwụkwọ ọkpụtorọ okpu ngalaba ahu tinyekwara Tony Nweke.
N’okwu nke ya, Chiifu Benjamin Chukwunenye Chiugo kọwara na akọrọngwa kọmputa ahụ ha butere bụ otu n’ime mbọ ha na-agba iji hụ na ha na-eleru anya n’ụlọ.ọ bụrụ na o nweghị ihe iwelatara ụlọ ị mara na onwebeghị ihe imere.
Ọ gakwara n’ihu kwuo na ha nwere otu akpati kọntena nke akwụkwọ juputara na ya ugbua na mba America nke ha ga-ezilata.
O kelekwara onye isi ọba akwụkwọ ahụ bụ Nkechi Udenze maka mbọ ya.O toro goomenti Steeti Anambra nke Chief Willie Obianọ Akpokuodike nọ n’isi ya.O kwuru na ọ bụ mbọ goomenti steeti Anambra mere na ebe nile nwere ezi nchekwa nke mere ha ji echezi echiche erute ụlọ.
Ọ dụkwara ụmụaka ga-eji kọmputa ndị ahụ mụọ ihe ka ha kpachara anya jie ya nke ọma ka ha ghara imebi ya.Ka o wee bakwara ndị ọzọ uru.O kwuru na komiti ha họpụtara maka nke a ka ga-ezilatakwu kọmpụta maka ụlọakwukwọ dị iche iche dị n’Awka.
kọmishọna C.Don Adinuba kelere onye nchọpụta ahu founder Awka Union USA, goomenti na mmadụ nile.O kwuru si.Taata so n’ụbọchị m kachara nwe añụrị kemgbe m ji bụrụ kọmishọna.Ihe na-eme taa abụghị so otu ihe.Ndi be anyi ebighi n’ụlọ chọrọ ka ọ bara ndị bị n’ụlọ.
O kwuru na nke a bụ akụlueụnọ n’eziokwu.Ọ sịrị na site n’izilata akọrọngwa kọmputa na ha chọrọ ka ndị nọ n’ụlọ soro ụwa sọọ mpị.
N’okwu nke ya, Ach Okoye kọwara afọ ojuju ya maka onyinye ndị ahụ.O toro ndi Awka bi America maka ya bụ njem.
N’ikpeazu, onye isi ọba akwụkwọ Kenneth Dike Memorial Library bụ Nkechi Udenze Kelekwara ndi Awka bi mba America, tinyekwara kọmishọna Adinuba na ndi nịle bịara njem ahụ.
O kwere nkwa ilekota ya bụ akọrọngwa kọmputa anya.O kwuru sị Ihe ọbụna e nyere gị ka inedo anya were ya ka nke gị.Kọmputa ndi a ga-abara ụmụ anyị na ụmụ ụmụ anyi ụrụ.Daalunu 
Dịka otu onye ọnọ ka o mere si kwu, ndị ntorobịa obodo abụọ ahụ ji egbe wee na-achụsasị onwe ha mgbe ha gbachara ọtụtụ ụlọ na ala ubi ọkụ ma mebisịa ọtụtụ ihe.
Onye uweoji na-ahụ maka ọdịmma ndị mmadụ bụ Mazị Haruna Mohammed, onye kwuru na ya bụ nsogbu dapụtara n’eziokwu, kọwara na ndị ọlụ nchekwa, nke gụnyere ndị uweoji na ndị amị nọzị n’ebe ahụ ma hụ na nsogbu ahụ dajụrụ.
DỊKA a sị na ịkpọ ngwere emeghn ihe o jiri bụrụ ịkpọ ngwere, ụmụaka ewere ya mere nri n’udu mmiri na ọkọchị aka akpàrala mmadụ atọ bụ ndị adịgboloja na-ebugharị onwe ha dịka ndị na-arụ n’ụlọ ọrụ Independent National Electoral Commission, bụ ụlọ ọrụ na-ahụ maka nhọpụta ọchịchị n’ala anyị.
Ihe ndị e nwètasịrị n’aka ndị ahụ gụnyere akwụkwọ e ji éwè n’ọrụ INEC, nke dị narị ise na iri na otu, bụ nke ha ka ga-ere ere.
Maazị Oti gara n’ihu mee ka a mara na a kpụpụla ndị ahụ ụlọ ikpe ma ka tụnyegodi ha n’ụlọ mkpọrọ, ebe e bùgharịrị ikpe ha ka ọ dị n’abalị isii nke ọnwa Epùrè ahọ a.
Inye onyinye nkwàdo ahụ bụ nke weere ọnọdụ na mmemme ịbàgide n’achụm nta nkwàdo Sinetọ Umeh, bụkwa onye ji aha otu ndọrọ ndọrọ ọchịchị All Progressive Grand Alliance’ apụtakwa ịnọchite anya ọgbọ nta nkwàdo ahụ na nhọpụta izùgbe ahụ na-abịa n’ihu n’ala anyị.
N’okwu ya n’oke mmemme ahụ, Sinetọ Umeh kpọpụtasịrị ọtụtụ ihe dị iche o meputagòrò kemgbe ihe erubeghị otu ahọ o jiri bughara oche
DỊKA a sị na mbịara mbịara emeghị ka mbịara mbịara, di bi ụlọ emee ka di bi ụlọ, e nyela ndị niile na-achị ehi n’obodo dị iche iche dị n’okpuru ọchịchị Anambra East’ na Anambra West’ iwu ka ha chịkọrọ ehi ha pụọ na mpaghara ahụ ozigbo ozigbo.
Aka na-achị steeti ahụ, bụ Gọvanọ Willie Obianọ nyere iwu a n’okpuru ọchịchị abụọ ahụ n’okwu ya na njem ịsị ndị okpuru ọchịchị ahụ Daalụ nụ’ maka nkwàdo dara ụda ha nyere ya na otu ndọrọ ndọrọ ọchịchị APGA na nhọpụta ọkwa gọvanọ ahụ e mere na steeti ahụ.
A  KPỌKUOLA Ndị Anambra na ụmụafọ Igbo niile ka ha gaa n’ihu ịkwàdò otu ndọrọ ndọrọ All Progressive Grand Alliance’ APGA iji hụ na ya bụ otu ndọrọ-ndọrọ nwètara nturu ùgò dara ụda na nhọpụta izugbe ahụ a ga-eme n’ala Nigeria nso nso a.
Aka na-achị steeti Anambra, bụ Gọvanọ Willie Obianọ mere ka a mara nke a na njem ị sị Daalụ nụ’, bụ nke ọ bàgidere n’Ụmụnze, dị n’okpuru ọchịchị Orumba South, bụ ebe o sikwàrà wee gaa Ajalị, bụ isi òbòdo okpuru ọchịchị Orumba North.
Na e deturu agụmagụ odinala n’akwụkwọ emeghị ka ọ bụrụ agụmagụ ugbua, kama ọ busị agụmagụ odinala ndị e dere ede n’akwụkwọ.
Agụmagụ odinala na-apụta ihe n’ọkpụrụkpụ uzo atọ ndị a, akụkọ, ejije ma ọ bụ egwuriegwu, nakwa abụ.E wezuga ọkpụrụkpụ ụzọ atọ ndịa, agụmagụ odịnala si pụta ihe, ọ na-apụta ihe n’okwu nka ndị Igbo ndịIlu, Agwugwa, Okwuntabire, Ụkabụilu na Asinilu.
NWA amadi ahụ na-anọchi anya ọgbọ nta nkwàdo Anambra Etiti n’ụlọ ọgbakọ Sineeti ala anyị, bụ Maazị Victor Umeh ekwunwòóla njìkere ya ịga n’ihu n’inye ndị ọgbọ nta nkwàdo ahụ na ụmụafọ Igbo niile ezi nnọchi anya, iji hụ na okè ha efughị cháá cháá.
Ndị ọzọ kwuru okwu na ya bụ mmemme gụnyere eze ọdịnala Uke, bụ Igwe Charles Agbala onyeisi ọchịchị obodo ahụ bụ maazị Chuks Ezeọba, tinyere ndị ọzọ.
N’oge gara aga, a na-asị na ụgwọ ọlụ ndị nkuzi dị na eluigwe maka na ọ bụ ha na amalitere mmadụ ọbụla ka e si ede ma ka e si agụ.Ọlụ nkuzi bụ otu ọlụ mmadụ ga-alụ nwere ike ịkpọga ya eluigwe.
Ndị nkuzi dị otu a, ebe ọ bụla ị hụrụ ha, ha na-egosipụta ihe ọma dị n’ime ha site ka ha si akpa agwa na ka ha si ekwu okwu ọ bụna.Ị baa n’ezinaụlọ ha, ị ga ahụkwa ihe dị iche.
Ndị nkuzi na-akuzi maka ego bụ ndị ọ na-abụ nwa akwụkwọ ha daa ule, ọ gbasaghị ha.Nwa akwụkwọ ha jụọ ha ihe ọmaghị, ọ sị ha gaa jụọ nne ha ma ọ bụ nna ha.
Ndị nkuzi ụfọdụ na-akuzi maka ego bụ n’ihi na ha-enweghị ọlụ ọzọ ha hụrụ, ụfọdụ n’ime ha bụ maka na ha nwere onye ọnụ na-eru n’okwu na ngalaba na-ahụ maka iwe ndị nkuzi.N’ihi na ha enweghị mmasị n’ọlụ nkuzi na mbụ, ha na-alụ ya otu o si masi ha.
Ndị dị otu a adịghị echeta na ụmụakwụkwọ achinyere ha agaghị eru ogo ibe ha ndị a na- akuziri ihe mgbe nile ruru.Ọzọ, ha adighị echeta na ọganiru nwa ahụ dị n’aka ha.
Ụfọdụ na-eji n’ihi na ha gụrụ akwụkwọ ma nwee ndị ọnụ na-eru n’okwu,na-eme mpụ n’ihi na ọ dịghị ihe ọ bụla a ga-eme ha.Ụfọdụ n’ihi abụbọ ọlụ na-adịkarị n’ala anyị, ha nwere ebe ha na-azụ ahịa.
Ebe ndị nkuzi maka ego a jupụtara bụ n’ụlọakwụkwọ nke ndị gọọmentị.N’ihi na aha ha abaala n’akwụkwọ gọọmentị ji akwu ụgwọ ọnwa, ha eburuzie n’uche na o enweghị onye ga- achụ ha.
Ndị ọlụ maka ego jupụtara na ọlụ nile, ha dị na ọlụ oyibo, ọlụ uwe ojii, ọlụ aka, ọlụ ụka ebumnobi ha bụ ka ha gbaa ụgbọala, yie akwa dị mma, lụọ ezigbo ụlọ.
N’oge ahụ, ị gụsịa pụta, ezigagị ebe ị ga akuzi ozigbo.Ezigaram Convent School, Ichida.Akuziri m afọ abụọ ebe ahụ.A gakwara m Regina Caeli Obongulu, Imo Steeti ,ebe ahu ka m nwetara G2 m.N’oge ahụ, anyị adịghị akụzi n’ihi ego.
Udị obi umeala ndị nkuzi m bụ ihe mere m jiri sị na m ga-abụ onye nkuzi, ka m onwe m wee kuziere ndị ọzọ ihe.
OTU nwata nwoke gbara afọ iri agwala ụlọikpe Mapo Customary Court’, Ibadan, na nne ya nyere ya nsị ka o tinyere nna ya na nri na mmiri o ji asa ahụ.
Nne nwata nwoke ahụ bụ Adenike Ayodele ka e kwuru na ọ dịla na mbụ kpọkuo ụlọikpe ka e kewaa alumdi afọ iri na ise ya na di ya bụ Adeshina.Iwe ya bụ na anya erughị di ya ala, tinyekwara na ọ na-eti ya ihe mgbe nile.
N’ịgba ama ya, nwa ha nwoke gwara ụlọikpe ahụ na nne ya nyere ya ngwugwu nylon’ nke ihe dị na ya dị ntụ ntụ ma gwa ya ka o tinye  na nri nna ya, ya na mmiri o ji asa ahụ.
Ọ kwuru sị mgbe o nyechara m ihe ahụ, ọ dọrọ m aka na nti ka m ghara ịgwa nna m na onye ọ bụla banyere ya.Otu o sila dị, ahụrụ m nna m n’anya agwara m ya maka achọghị m ka ajọ ihe ọbụna mee ya.
N’akụkụ nke ya na nzaghachi, Adeshina nabatara ka e kewaa alumdi ha mana ọ gọrọ agụgọ banyere ebubo nwunye ya boro ya nke gụnyere iti ihe, ewetaghị ego e ji azụ ụmụaka na izite ndị ohi ka ha zukọrọ ngwa ahịa ya na ọtụtụ ihe ndị ọzọ.
Ọ gwara onye ọka ikpe na ya na-alụ ọlụ dịịrị ya n’ezinaụlọ ya.Ọ bokwara nwunye ya ebubo nke otu n’ime ha bụ na mgbe o zigara ya ụlọakwụkwọ, ọ gara ebe ahụ gwa ha na ya bụ nwanyị ajadu.
N’ikpeazu, onye isi ụlọikpe ahụ bụ Ademola Odunade gwara nwanyị ahụ gbara di ya akwụkwọ alụkwaghị m bụ Adenike Ayodele ka ọ kpọta nne na nna ya n’ụlọikpe.
Ndị nkuzi bụ ndị a hanyere ụmụakwụkwọ n’aka ka ha kụzie ma gbazikwaara ha.Mana ọ na-abụzi ihe iju anya ebe onye nkuzi n’atụgharịzị ghọrọ nwamba, chụba ụmụakwụkwọ ka oke.
A kọọna ọtụtụ akụkọ banyere alụ dị iche iche na-eme n’ụlọakwụkwọ ugbua.N’izu ụka olemole gara aga ka a kọrọ ka ndị nkuzi mmadụ ise si tụba otu nwata akwụkwọ nke nọ na senior’ sekọndịrị ogo nke atọ ime na steeti Kebbi.
N’otu aka ahụkwa, na nwa mgbe gara aga ka a gbara n’anwụ otu e si chụọ otu ọkammụta n’ọlụ na mahadum Obafemi Awolowo, Ile Ife, n’ihi nwanyị onye ọchọrọ idina ka o wee nye ya maaki n’ule akwụkwọ ha lere.
Ọzọkwa bụ ụfọdụ ndị nkuzi nwanyị na-edina ụmụakwụkwọ nwanyị ibe ha ebe ndị nkuzi nwoke na-edina ụmụakwụkwọ nwoke.Nke a jọgburu udene na njọ ma sigbuo nkakwụ n’isi.
Onye nkuzi na-akpa ụdị agwa dị otu a bụ ezigbo onye iberibe n’ihi na nkịta rachara ya anya.Ma ya chetakwa na ụgwọ ọlụ ya na-eche ya.
Otu onye nkuzi nke nọ n’Okpuno, Awka South, nke nọ n’ogo sekondiri bụ Elizabeth Ilonwa kọwara na dịka ndị nkuzi nwoke na-enye ụmụakwụkwọ nwanyị nsogbu na o nwekara ọtụtụ ụmụakwụkwọ nwanyị ji aka ha agakwuru ndị nkuzi nwoke ka ha wee gafere n’ule.
O kwuru na ọtụtụ ụmụakwụkwọ na-eji aka ha etinye onwe ha n’ọnwụnwa.Site na nke a, anyị ga-achọpụta na ọ bụ ụmụakwụkwọ achọghị ịgụ akwụkwọ nke ha ji achọ ịbara onwe ha uru na-akpa udi agwa a.Nke a meziri na amaghịzị otu e si akwọ onye ukwu wara.
Otu onye na-achọghị ka a kpọọ aha ya kwuru na ihe e kwesiri ime ụdị onye nkuzi a bụ imebi ihe o jiri bụrụ nwoke nke bụ na ọ hụ nwanyị, ọ gaghị elekwa ya anya ọzọ na ndụ ya.
Otu osila dị, ihe dị njọ dị njọ.Nkuzi bụ ọlụ e ji ama atụ.Okwesighi ka ugwu ndị nkuzi kpụọ n’ala.Onye nkuzi ọ bụna were ire ya gụọ eze ya ọnụ n’ihi na nkịta anaghị ata ọkpụkpụ a nyabara ya n’olu.
Ọzọ, ọ ga-akakwa ọgbọ ya nọ n’ime obodo mara uru akwụkwọ bara.Ndị nọ n’obodo mepere emepe na-ebu ndị ọgbọ ha nọ n’ime obodo ụzọ mara ihe gbasara computer’.Ha kakwa ọgbọ ha nọ n’ime obodo eke ekike.
Ebe ụfọdụ ndị a zụrụ n’obodo mepere emepe nwere nsogbụ bụ na ozi ụlọ n’ihi na ndị mụrụ ha na-akpọta ndị na eje ozi debere ha, ha adighị ama otu e si eje ozi nke ọma.
Ụfọdụ n’ime ha bụ sọ ihe ha mara bụ ịwụ arụ, ị rarụ ụra, rie nri, gụọ akwụkwọ, lelee ihe onyonyoo na ihe nile mere n’ekwe ntị.Ọtụtụ n’ime ha amaghị ihe bụ nsọpụrụ nye onye tọrọ ha, ụfọdụ n’ime ha amaghị ka e si ekwu okwu n’ọgbọ.
Mana nwata a zụrụ n’ime obodo na-enwe nrube isi, nkwanye ugwu na nsọpụrụ nye onye ọ bụla bịara ya nso mana ha adịghị amacha akwụkwọ ka ndị ọgbọ ha nọ n’obodo mepere emepe.
O kwesiri ka ndị gọọmentị leba anya n’ihe gbasara ide mmiri.Ka ha lụọ ezigbo ọwara mmiri ka ide na-aga ebe okwesiri.Onye na-alụ ụlọ, ya alụchina ebe ide mmiri na-esi aga.Ndị na-ekponye ahịhịa n’ọwara mmiri ma ọ bụ n’ide ma mmiri na-ezo, kwụsi ya kpam kpam.
Nke ọzọ bụ na gọọmentị kwesịrị iwepụta ebe a na-ekpofu ahịhịa, ọkachasi n’obodo mepere emepe.Ndị ala anyị na echu obodo oyibo ka mmiri.O kwesịrị ka ụfọdụ n’ime ha kpatara ego nyere gọọmentị aka n’ihazi obodo anyị ka ọ na-atọ ụtọ dị ka ebe ahụ ha jere.
Otu nwanyị onye ọlụ anyị jụrụ ajụjụ ọnụ maka isi okwu a, aha ya bụ Ngozi Obunwaka, na-alụ n’ụlọ ọlụ Awka South Local Government Area’, kwuru na onye a zụrụ n’obodo mepere emepe nwere ọtụtụ ihe o ji dị iche n’ebe nwata azụrụ n’ime obodo nọ.
Ọ bụchaghị ebe a nọrọ zụọ nwata kama ọ bụ otu onye siri zụọ nke ya, maka oge ụfọdụ, ị gaghị ama na nwata esorola ndị ọgbọ ya, ma nke nọ n’ime obodo ma nke nọ n’obodo mepere emepe na- eme ihe ị maghị.
Oge ụfọdụ, nke nwanyị a tụrụ ime, nke nwoke a baa otu ọjọọ.O kwesịrị ka nne na nna ọ bụla gbaa mbọ ị zụlite nwa ha n’egwu Chineke maka n’akwụkwọ nsọ kwuru, ịtụ egwu Jehova bụ mmalite amamihe.
Obunwaka kwuru na n’uche ya, n’ịzụ nwata n’obodo mepere emepe ka mma n’ihi na ọ ga-eme ka amamihe ya gbasa nke ọma.
I ji ma atụ, n’ihe gbasara computer’, o kwuru n’ụmụaka nọ n’obodo mepere emepe maara ya karia ndị nọ n’ime obodo.
N’akụkụ irube isi, o kwuru n’ụmụaka a zụrụ n’ime obodo na-aka erube isi na akwanyere mmadụ ugwu karia ndị nọ n’obodo mepere emepe.N’agụmakwụkwọ, o kwuru na ndị nọ n’ime obodo na-erubere ndị nkuzi ha isi n’ihi na nne na nna ha agaghị eje ụlọ akwụkwọ ị lụrụ ha ọgụ.
Nke a pụtara na ọ ga-eme ihe nile nna ya ukwu gwara ya mee ma ọ chọrọ ya ma ọchọghị.Iwu ji ya ịnọ n’okpuru nna ya ukwu.Ihe dị iche n’ebe odibo na ohu nọ bụ na odibo ga-emechaa nwere onwe ya, ma ohu na-anọgide n’okpuru nna ya ukwu.
E nwere ike gbuo ohu mgbe ọbụna.Odibo ọbụna chọrọ ibara onwe ya uru na-enwe nsọpụrụ na irube isi makana ndị Igbo kwuru okwu si na onye fee eze, eze e ruo ya.
Odibo dị otu a ga na-agba mbọ nke ukwu n’ahịa ahụ ha na-azụ makana ọ bụ site na mbọ ya ka a ga-eji duo ya ụlọ.N’ọnọdụ dị otu a, mmadụ na-esite n’ịgba odibo buru nnukwu ọgaranya.
Ụzọ ọzọ esikwa agba odibo bụ mmadụ ibinyere mmadụ, nọdụ n’okpuru ya, na-asọpụrụ ya ma na emekwa ihe a gwara ya mee, ka o wee na-enweta ego.N’ụdị nke a, a na-akwụ odibo ụgwọ site n’ego.Nke a pụtara na ọ na-alụ ya dịka ọlụ oyibo.
N’ụdị odibo dị otu a, okenye nwere ike ịgbara nwata ọ tọrọ atọ odibo.Nwata nwanyị nwere ike mụọ nwa, kpọta okenye ka ọ na-ekuru ya nwa ma na ejere ya ozi.Okenye ahụ ga na-alụ ọlụ ya ma na-anara ụgwọ ya dịka ha si kpaa.
Ọdị ọtụtụ ụzọ ndị ọzọ e si agba odibo mana nke bụ eziokwu bụ na mmadụ na-esite n’ịgba odibo nweta ezigbo ihe makana ọ bụ nwa ewu sepkuru ala, ọñụta nne ya ara.
N’oge ugbua, ọtụtụ ụmụaka na-agba odibo ka a na-ahụtakari ebe ha na-ebughari ahịa na-aga n’okporo ụzọ na n’ọdụ ahịa dị iche iche, mgbe ha kwesiri ịnọ n’ụlọ akwụkwọ.Ụfọdụ ka a na-akwu agụụ ebe ụfọdụ na-enweta mmeru ahụ dị iche iche.
Akụkọ kọrọ ka otu nwanyị siri were aka nwaodibo ya tinye na mmiri ọkụ, aka nwata ahụ wee gbagọọ.Nke a wee soro n’ọdachi a na-enwetazi n’ịgba odibo n’oge ugbua.
Ọtụtụ ndị na-agba odibo ahịa ka ọ na-abụ o ruo oge a ga-edu ha ụlọ, nna ha ukwu ebo ha ebubo nke ga-eme ka ọ gharazie idu ha ụlọ.Ọtụtụ odibo esila otu a gbara aka lọta be nne na nna ha ka ha gbachara odibo ọtụtụ afọ.
Odibo ụfọdụ ezutekwana ọnwụ ha site n’aka nna ha ukwu makana ọtụtụ ndị ọgaranya na-eji ndị odibo ha agwọ ọgwụ ego.Mgbe nke a mere, ha nwere ike sị na a na-achọ odibo ahụ achọ.
Na nwa mgbe gara aga ka e jidere otu nwanyị ya na odibo ahịa dị ya maka na di ya jidere ha n’elu akwa ya.Nke a wee bụrụ ihe jọgburu onwe ya.
Odibo dịka ọ dị n’oge ugbua, kwesiri ka onye ọbụna hie asaa anya lebara ya anya makana ajụghị ajụ eri na-ebute arịaghị arịa anwụ.
Mana ọ bụrụ na nwagbọghọ enweghị di wee dị ime, nke mbụ bụ na o weteere onwe ya aha adịghị mma.Ọzọ, ezinaụlọ ya agaghị enwe nkwuwa okwu n’ama.
Ụfọdụ ndị na-ekwugide ya mere ihe ka nke nwa ahụ mere wee dị ime ahụ, mana  ha adịghi ime ma ọ bụ na ha wepụrụ nke ha.
Okwesiri ka nwagbọghọ ọ bụla mara onwe ya, ghara ịtụrụ ime mgbe ọ ka enweghị di, ka ihe ọma ghara ị bụrụ ya ijhe ọjọọ.
Ihe jọgbụrụ onwe ya n’okwu a bụ na ụmụnwoke na-atụba ụmụagbọghọ ime ahụ na-agọnari ha, nwagbọghọ na ndị ezinaụlọ ya atabazia ahụhụ dị na ya sọ ha.
Ụfọdụ, n’ihi ihere, ọ na-ezogharị rue mgbe ọ ga-amụ nwa.Nsogbu ọzọ bụ na nwagbọghọ tụrụ ime mgbe ọ gụchabeghị akwụkwọ, ọ gaghị enwekwa ohere ịlachigha azụ n’ụlọakwụkwọ.
O kwuru n’ezie na nwagbọghọ ịtụrụ ime mgbe o nwegbeghị di bụ oke ihe mmekpa ahụ dịrị ezinaụlọ ọ bụla ọdabaara, ọkachasi ọ bụrụ na ọ mụọ nwa nwoke.
Odoziaku Edna kwuru ka ụmụagbọghọ nile kpachapụ anya ha ka ha ghara iweda onwe ha n’ala site na ị gakwuru nwoke n’ihi na ngwangwa ọtụụrụ ime, ọgọnarị ya, ọ taba ahụhụ nani ya.
N’ihe gbasara ọlụ nne na nna ebe ụmụ ha nọ, ọkachasi ndị nwanyị, Odoziakụ Okafor kwuru na ọtụtụ ndị nne na nna na-agba mbọ ịdụ ụmụ ha ọkachasi ndị nwanyị mana ọgbọ a enweghị nti e ji anụ okwu ndị mụrụ ha na-agwa ha.
Odoziaku Edna nyere ụmụagbọghọ ndụmọdụ ka ha biko gbanari ụdị ndụ ahụ ga-eme ka ha tụrụ ime mgbe ha aka enweghị di.Ọ gakwara n’ihu rịọ gọọmentị ka ha biko mara ka ha ga esi na-enyere ụmụagbọghọ na ụmụ ha n’amụ aka ka ahụhụ na ebeleta n’ala anyị.
ICHỌ mma bụ ọdịbara gboo.Mgbe elu bụ ala ọsa ma ụmụnwanyị ma ụmụnwoke na-achọ mma n’ihi na mmadụ kwesiri ịma mma.
N’oge mbụ, ụmụnwoke na-achọ mma site n’ịkpụ isi na ịkpụ afụọnụ ma debekwa onwe ha ọcha.Ha na-eyi ụdị akwa dị iche iche iji wee dị mma.
N’otu ka ahụkwa, ụmụnwanyị n’oge gboo na-achọkwa mma n’ebe ọdị ukwuu.Ha na-ede uri, na-ete uhie, na-akpa ọtanjele tinyekwara iyi jigida, aka, nja, ọla dị iche iche ma nọdụkwa n’elu ya ji achọ mma dịcha mma makana ha enweghị ọghọm ọbụna n’ebe mmadụ nọ.
Abịa n’oge ugbua, ụmụnwoke na-achọzi mma ka ụmụnwanyị.Ọtụtụ n’ime ha na-eghezi isi ha eghe, ntutu isi na afụọnụ ha nke na-emezi ka ntutu isi ha na afụọnụ ha dizie ka aji anụmanụ.
Otu o sila dị, o nwere ndị a gbara ajụjụ ọnụ n’isiokwu a.Ha kwuru ọghọm dị iche iche dị n’ịchọ mma n’oge ugbua.
Oriaku Chizoba Onyeyiri bụ onye nwee ọdụ ebe a na-achọ mma beauty salon’ na njikọ ụzọ green tower’ Awka kwuru na ụfọdụ pọuda ụmụnwanyị na-ete nwere nnukwu ọghọm.O kwuru na ha na-ebute ihu mmadụ ịdọlịkọ ma na-aka nka n’ike.
Nke a na-aba n’ime anya ma na-ebutejwa ọghọm.Ọ gakwara n’ihu kwuo na otu ude na-acha mmadụ ọcha si akpa ke n’ahụ ka ọtụtụ pọụda ndị ahụ a na-anya si akpa ike ọjọọ n’ihi na ọ bụ mmiri chemical’ ka e jikwara rụọ ya.
O kwesiri ka mmadụ Chineke kere eke mara ihe.Mmadụ kwesiri ichọ mma n’ụzọ dị mma.Onye ọ bụna gbaara ichọ mma nke na-ebute ọghọm ọsọ ka ofe rọrọ arọ wee zuoro ya nri.
A na-esitekwa n’iru mgbede zụọ nwagbọghọ nke ọma maka ibi ndụ ezinaụlọ.Nke a na-enyere ya aka nke ukwu oge ọ lara na be di ya.
Iru mgbede na-enyere ụmụ agbọghọ aka ịlụ di ọsọọsọ makana ọ na-eme ka ha mmaa mma, chapụ achapụ ma na-amakwa poko poko.
Ihe ndị ọzọ mere ka a kwụsi emume iru mgbede bụ, oke ihe isi ike, ụmụaka ugbu a anaghịkwa alụ ọlụ siri ike nke mere na ọdighizi mkpa iwepụtara ha oge maka ezumike.
N’ikpeazụ, ọtụtụ ụmụ agbọghọ ka ọ dị ugbu a anaghị enwekwa ike ijide onwe ha ka ha ghara inwe mmekọ nwoke na nwanyị tupu ha alụọ di.
N’otu aka ahụ, ọka okwu ụlọ agbakọ omebe iwu steeti Anambra bụ Oriakụ Rita Madụagwụ, bụ ezi nwaafọ ndị okpuru ọchịchị ji eme ọnụ, bụkwa onye a nọrọ n’ụbọchị ahụ wee chibe echichi dịka Anyanwụ Na-Etiri Ọra Na Nnewi South, site n’aka ndị eze ọdịnala ahụ.
Ndị ọzọ e chibere echichi pụrụ iche na mmemme ahụ gụnyere Maazị Leo Ike-Okoye, onye e chiri Ihe Anyị Ji Aka Mba Maazị Chịdị Anyaegbu, bụ onye e chibere Oke Iyi Nnewi South Maazị Peter Ojiaka, bụ onye e chibere Okwute Mmiri Nnewi South, tinyere ọtụtụ ndị ọzọ.
A nọkwara na mmemme ahụ wee nye ọtụtụ ụmụafọ okpuru ọchịchị ahụ onyinye nkwanye ugwu dị iche iche iji  gbaa ha ume n’ọrụ ọma dị iche iche ha rụpụtagoro n’ọnọdụ mmepe na nkwalite ọdịmma okpuru ọchịchị ahụ.
Ụmụ ntorobia ndị a – n’ihi na ọtụtụ n’ime ha enweghị ọlụ ha na-alu, ngwangwa e chere ha ego n’iru, ma ọ bụ kwe ha nkwa ego, ha esobe ha ma kwetakwa ihe ọ bụla e ziri ha mee.
Otu nwaanyị, aha ya bụ Elizabeth Okafor, zara ajụjụ ole na ole ma nyekwa ndụmọdụ gbasara otu a ga-esi gbochie ndị ntorobia ka ndị ndọrọndọrọ ọchịchị ghara iji ha na-eme tigbuo zogbuo.
Nwaanyị a nyere ụmụ ntorobia ndụmọdụ ka ha ghara ikwe ka ndị ndọrọndọrọ ọchịchị a were ha jee ozi ọjọo ọbụla n’oge nhọpụta  ochịchị a ga-eme n’afọ na-abịa.
Odoziaku Okafor kwuru n’okwesiri ka obodo ọbụla na-achịkọba ọzụzụ nkuzi nye ndị ntorobia ha nile maka ọghọm dị n’ọlụ tigbuo zọgbuo a na-eji ha alụ n’oge nhọpụta ndị ga-achị.Nke a ga-enye aka mee ka ndị ntorobia ghara ịdị na-enye onwe ha maka ịlụ ọlụ ọjọọ dị otu a.
O gwara ndị ntorobịa ka ha jụọ onwe ha ihe mere na ndị oke ozu a adịghị e ziga ụmụ ha ịlụ ọlụ ọjọo ndị a.O jikwa ohere a rịọ ndị ntorobịa ka ha nọrọ nwayọ n’oge a ga-eme nhọpụta onye ga-achị n’afọ na- abịa.
Maazi Madueke gara n’iru kwuo na ọdịghị mma bụ ụzọ e si eme ndọrọndọrọ ọchịchị n’ala anyị oge ụfọdụ, mana ihe na eweta nke a bụ enweghị ọlụ dị n’ala anyị kemgbe ọtụtụ afọ.
O kwukwara n’onye e jidere mere ihe ọjọọ n’oge nhọpụta na ndị ziri ha ma ọbụ ndị ha na alụlụ ọlụ ọjọọ ndịa agaghị abia ịgbapụta ha n’ihi na ndị ukwu ndị ahụ a gaghị achọ ka a mara na ọ bụ ha ka a na-alụlụ ọlụ ahụ.
Nwatakịrị nwanyị a bụ onye nke a wakporo ma tọrọ ya na ụmụakwụkwọ dị otu nari na iri site na Government Girls Science and Technical College GGSTC’ Dapchi, nke dị na Yobe.
Nke a bụ ihe ịgba anya mmiri dịka nwatakịrị a na-akpọ oku ka a gbapụta ya ka o nwere onwe ya dịka otu nari na ise ndị ọzọ bụ ndị nke otu Boko Haram’ kpọchighara Dapchi n’ọnwa Maach afọ a, ka ha jichara ha abalị iri atọ.
Ka ihe siri gbata kwụrụ, o kwesịrị ka a gbaa mbọ hụ na nwatakịrị ahụ si n’aka otu ọjọọ ahụ pụta.
Ndị ọnụ ruru n’okwu n’ala Nigeria kwesịkwara ileba anya wee chọpụta ihe a ga-eme ka nwatakịrị ahụ nwere onwe ya, maka na e mee ngwa ngwa, e meghara ọdachị.
Ị baa n’ụlọakwụkwọ nile ugbua, ị ga ahụkwa ọtụtụ ụmụaka ka ha juru ma ndị nke na-ebido ọhụrụ ma ndị nke chọrọ ịgbanwe ụlọakwụkwọ.Oge a bụkwa oge ndị nkuzi ji enwe ọlụ.
Ajụkwara ya ma ha na azụgide ahịa ihe ụmụakwụkwọ ruo ọnwa ole owe belata, ọ sị na ọ na-erucha ọnwa abụọ ma ọ bụ abụọ na ọkara.
E MEELA ka a mara oke mkpa ọ dị, bụ mmadụ ịma agụ, ịma ede, nakwa ịmụta ọrụ aka dị iche iche, dịka ụwa na-atụgharịzị atụgharị ugbu a.
Ọ kọwara ịma agụ na ịma ede dịka ihe dị oke mkpa na ndụ mmadụ ma bụrụkwa nke kwesiri ka a kwàlite ma kwàdo ya nke ọma n’ihi ọtụtụ uru dị iche iche ọ na-eweta  na ndụ onye ahụ na  mmepe obodo n’izugbe.
O kwuru na oge agaala mgbe a na-asị na ịgụ akwụkwọ bụ ihe dịịrị naanị ụmụ aka ma ọ bụ ụmụ na-eto eto, ma sịkwazie na onye ọbụla kwesiri ịma ede na ịma agụ ugbu a na n’oge ọgbara ọhụụ a, ma ụmụaka, ma ndị ntorobịa nakwa ndị okenye.
Ọ sị na nke a bụ n’ihi etu ọnọdụ ala anyị siri debe imi na ọnụ ugbu a na ihe ndị ọzọ na-emegasị n’ime ya, dịka enweghị ọrụ.
Ya bụ mmemme bụ nke imirikiti mmadụ juputara na ya ma bụrụkwa nke weere ọnọdụ ụbọchị Satọdee gara aga n’ogige Ọkpụnọ Retreat Centre’ dị n’Awka.
Divisional Police Headquarter Igboukwu’ nnukwu ígwè ọhụụ na-enye ọkụ, ibunye ụlọ ahụike dị n’Igboukwu, bụ Obiunọ Health Center, Igboukwu’ nnukwu ígwè na-enye ọkụ, ịkwàdò na ịzụ ọtụtụ ụmụakwụkwọ n’agụmakwụkwọ ha n’ogoogo dị iche iche, tinyere ọtụtụ ihe ndị ọzọ o mepụtagoro.
Ya bụ nukwu ígwè na-enye ọkụ, bụ nke a rụpụtara site n’aka ụlọ ọrụ JOCARO Nig.Ltd.’, ma bụrụkwa nke íké ya dị KV iri abụọ.
N’okwu nke ya, nnukwu onye enyemaka pụrụ iche nye aka na-achị steeti ahụ n’ihe gbasaara ọlụsị, bụ Maazị Chuks Ezewuzie, onye obi ya juputakwara n’ọñụ, kọwara nke ahụ dịka nke magburu onwe ya nakwa nke kwesiri òtùtó n’ihi na e too onye hụrụ ewu, ọ hụ ehi, o gbuo.
Dịka ọ na-agbape igwè ọkụ ahụ, kọmishọna steeti ahụ na-ahụ maka ọdịmma na ihe metụtara ndị nne na ụmụ ntàkịrị, bụ Oriakụ Ndidi Mezue, kelere ya bụ agụ nwoke maka obiọma ya na ụlọ ọrụ JOCARO Nig.Ltd.
O tokwara aka na-achị steeti ahụ, bụ Gọvanọ Willie Obianọ maka ọrụ ọma ya banyere ndị ọlụsị na steeti ahụ, ọ kachasị site n’ịkpọlite ọtụtụ n’ime ha n’ọkwa ọrụ dị iche iche na steeti ahụ, bụ nke megoro ka ndị mmadụ were ha ghọta na ndị ụlọsị nwere ike n’ezie.
Ihe butere oke iji mmiri nke a bụ na mmiri gafere akụkụ osimiri abụọ ahụ wee kwonye n’ebe ndị mmadụ bi na n’ebe a na-akọ ọlụ, wee mebie akụ na ụba obodo.
Na steeti anyị bụ Anambra, gọọmentị ime obodo o metụtara bụ Ogbaru, Anambra West, Anambra East, Onitsha North, Onitsha South, Ayamelum na Awka North.
Obodo nile nke dị n’ime Anambra West abụgoro ihe mmiri tochiri nke mere na gọọmentị etiti zitere osote onye isi ala Nigeria bụ Osinbajo ka ọ bịa were anya ya hụ nkpankpa oke iji mmiri kpara na obodo ndị a.
Ọtụtụ ndị mmadụ nke anọghị na otu a ma na alụkwa ọlụ ugbo dị iche iche dịka ji, ede, akpụ,na ihe ndị ọzọ  ahụghị onye ha kpesaara maka oke ihe ọghọm nke oke iji a buteere ha.
Gọọmentị etiti na nke steetị n’agakwa n’iru na-ama ọkwa sị onye ọbụla bi nso ebe oke iji mmiri a ga-eru ka o were ọsọsọ gaa biri n’ebe ugwu dị.Ọ na-adụkwa ọha na eze ọdụ ka ha kwụsị ịgbochi ezi mmiri si aga ma kpopụ ahịha na’ụzọ ide mmiri.
Ọ gara n’ihu kwue na ndị Umueri nile bi n’akụkụ mmiri bụkwazi ndị nke ahụ metụtara tinyekwara na mmiri tokpokwara ubi, ụlọ na ọtụtụ ihe ndị dị iche iche.
N’okwu nke ha n’otu n’otu, ode akwụkwọ izugbe nke steeti ahụ, bụ Ọkammụta Solo Chukwulobelụ, kọmishọna steeti ahụ na-ahụ maka ọrụ, bụ Maazị Marcel Ifejiọfọr, na onyeisi ndị ọrụ nyere Gọvanọ Obianọ, bụ Maazị Primus Ọdịlị,
O kwuru na ya akpọkuola ndị ọ dị n’aka bụ Anambra State Emergency Management Agency SEMA’ gbasara ya bụ ike ide mmiri na-akpa mana ka ihe siri gbata kwụrụ, na ya ahụbeghị ha.
Igwe Chukwuemeka gakwara n’ihu kwuo na gọọmentị steetị Anambra ewepụtala ọtụtụ ebe dị iche iche n’okirikiri ahụ bụ ebe ndị ide mmiri chụpụrụ n’ụlọ ga-agbaga ọsọ ndụ, mana dịka ọnọdụ ebe ahụ siri dịrị, ndị mmadụ achọghị ịnọ na ya.
A nọrọ na mmemme ahụ mee asọmpi ịkwụ na ahịrị na ife aka, gbaa egwu ọdịnala nakwa ụfọdụ ihe egwuregwu ndị ọzọ e megasịrị, bụzị nke mere ka ya mmemme bụrụ ụwa bịa lèé.
Ọ rịọrọ gọọmentị steetị Anambra ka o mepee ebe ọzọ n’Ama-Umueri, ebe ọtụtụ ndị mmadụ ga-agbata ọsọ ndụ n’ihi na dịka o siri kwu, na ọ chọpụtara na ide mmiri ka ga-achụpụ imirikiti n’ụlọ.
Agụmagụ ọdịnala dịka anyị maara gụnyere akụkọ ifo, ilu, agwụgwa, akpaalaokwu, w.d.g.N’ihi na edeghị ya ede oge e chepụtara ya, ọ na-enwe mgbanwe.Ọ na-enwe ntinye ma ọ bụ nwepụ n’ebe ụfọdụ.Iji maa atụ, ọtụtụ akụko ifo na-abụ otu mana otu e si akọ ha na-adị iche iche.
Ihe kpatara nkea bụ n’ihi na ebe ọ bụ site n’ọnụ fere n’ọnụ, ọtụtụ ndị mmadụ na-eme ntinye ma ọ bụ mwepụ na ha.
Agụmagụ ọdịnala bara ọtụtụ uru.E si na ya egosipụta omenala, e ji ya azụlite ụmụaka n’ụzọ dị iche iche dịka ịgba mbọ ime ezi omume.Site n’agụmgụ ọdịnala, ndị mmadụ na-enwe mmasị ịlụ ezigbo ọlụ n’obodo e sikwa na ya enweta obi añụrị e ji ya anọrị oge ezumike.
N’ihe dịka ọgụ afọ abụọ gara aga, ezinaụlọ ọ bụla na-ejikere maka Ekeresimesi.Ụmụagbọbịa na-akpa nkụ edebe maka isi nri Ekeresimesi.Ọtụtụ obodo na-amụ egwu dị iche iche iji kwadobe ya bụ Ekeresimesi.
Ọ dị ọtụtụ ihe mere ka Ekeresimesi dị iche n’oge ugbua.Mgbe gboo, adịghị egoro ụmụaka akwa na akpụkpụ ụkwụ oge ekeresimesi ọbụla, adịghị esi osikapa oge ọbụla bụ ekeresimesi.
Ọzọkwa bụ na obi ọjọọ jupụtara ebe nile ugbua mere na onye lachaa ụlọ ekeresimesi bata, ọ gaghị ete akam, ọ bụrụ onye nwụrụ anwụ ma ọ bụ o bido gabigaba ihe ọjọọ dịgasị iche iche.
N’otu aka ahụ, Kọmishọna steeti ahụ na-ahụ maka agụm akwụkwọ, bụ Ọkammụta Kate Omenụgha, kelere ya bụ ụlọ akwụkwọ na ndị otu ahụ jikọrọ ndị gụrụ akwụkwọ n’ebe ahụ, ma kọwaa nkwalite agụma akwụkwọ dịka ihe dịịrị onye ọbụla, na-abụghị naanị gọọmenti dịka ụfọdụ si eche.
Na mbụ n’okwu ya, onyeisi ụlọ akwụkwọ ahụ, bụ Maazị Richard Anekokwu, kọwara ịgba mbọ nke ndị ahụ gụrụ akwụkwọ n’ebe ahụ dịka otu n’ime ihe nyegoro aka kwàlite ọnọdụ mmụta na òtútó nke ụlọ akwụkwọ ahụ na aha ọma dị iche iche o nwetagoro.
O tokwara gọọmenti steeti ahụ n’ihi ịgba mbọ esepughị aka ya n’ịkwalite ọnọdụ mmụta, bụ nke ọ sị na ụlọ akwụkwọ ahụ eritela ọtụtụ èrèrè n’ime ya.
A nọrọ na mmemme ahụ gbapee ihe dị iche iche iche a rụrụ n’ụlọ akwụkwọ ahụ site n’aka ndị ahụ gụrụ akwụkwọ ebe ahụ n’oge gara aga, nke gụnyere ọmarịcha ọnụ ụzọ ama ọgbara ọhụụ, osisi dị iche iche ha kụrụ akụ, tinyere ihe ndị ọzọ.
A nọkwazịrị na ya wee gbaa ọnya ego maka ọrụ ndị ọzọ dị iche iche e ji n’aka n’ụlọ akwụkwọ ahụ ugbu, ma nyegasịkwa onyinye na ihe nrita dị iche iche nyegara ụmụ akwụkwọ ụlọ akwụkwọ ahụ na-emegasị ma ọ bụ mere nke ọma n’agụm akwụkwọ ha.
Onye isi ụlọ ọlụ Managing Director ANPC bụ Sir’ Chuka Nnabife nabatara ha ma jakwaa ha ike n’ihi mbọ ha.
Sir Chuka kọwara na ọ dị njọ bụ ụzọ dị iche iche e si egbu aka ọlụ mmadụ site n’ịlụgharị ya.
Ọ gara n’ihu gwa ha ka ha gbaa mbọ na-agbasa ozi ha iji mee ka ndị mmadụ mata ebumnuche ha.Ọ kwukwara na mmemme ahụ ha ga-eme bụ ohere ọma ha ga-eji gbaa ozi ha n’anwụ.
Mmadụ ise ndị otu ahụ biaranụ aha ha bụ Frank Udunu, onye isi oche zuzugbe Nkem Emeodi, ode akwụkwọ, tinyere Dumebi Chukwuma Okafor Chinenye na Nnamdi Moses ji obi añụrị kelee Sir’ Chuka.
Onye isi Denizli Amateur Sports Clubs’ bụ Feyyaz Cesen kwuru na ọnwụ nwata nwoke ahụ bụ ihe nwute n’ebe ha nọ.
Ebenebe gburu ebe ahụ ozugbo n’ihi na onye isi ụlọ ọlụ CPHA bụ Oriakụ Flora Nkemakonam Ilonzo anaghị alụ ụdị ọlụ ọjọọ ahụ.Ya mere, ya bụ odogwu nwanyị tikuru ndị ọlụ nchekwa ka ha bịa jiri anya ha lere ọdụm na ihe ọ dụdụ.
Ọ sịrị na ha jidere ya kpụrụ ya gaa n’ọhịa nke dị n’Umuziaka ebe ha nọrọ gbu ya ma wepụtachaa akụkụ ahụ ya ndị ha ga-eji gwọ ọgwụ ego.O kwukwara na Emeka na Blessing so ya wee jide nwata ahụ.
Ọ gara n’ihu kwuo sị, Mụ na Emeka chụrụ ụmụaka nwoke abụọ bịara ichu mmiri n’Ekwashi ọsọ.Anyị jidere nke obere ga-adị ihe dịka afọ anọ ebe nke nnukwu gbalagara.Anyị kpọọrọ ya gaa n’ọhịa dị nso were mma gbuo ya.
Onwe kọwara na mgbe ha wepụtara akụkụ ahụ nwata ahụ ndị ha chọrọ, ha tụnyere ozu ya na mmiri Ebenyi River’ nke dịkwa na steetị Ebonyi.
N’akụkụ nke ya, onye isi oche CPHA bụ Ilonzo kọwara ya bụ ihe dapụtara dịka aka ọlụ ndị ilo, ndị chọrọ ka ha mebie ezigbo aha ya.
N’okwu ya dịka ọ na-enyefe onyinye nkwanye ùgwù ahụ n’aka gọvanọ, Dọkịta Okeke kọwara na nke ahụ bụ nnọọ ihe ịgba akaebe na mba ụwa na-ahụta ihe dị iche iche Gọvanọ Obianọ na-eme n’iji nwògharị ngalaba niile nke steeti ahụ.
A nọkwara n’ọgbakọ ahụ wee nyefekwa n’aka Gọvanọ Obianọ, onyinye nkwanye ugwu ọzọ e nyere steeti ahụ dịka steeti kacha eme nke ọma n’ibu agha megide ọkụ ọgbụgba n’ala Nigeria, bụkwa nke e nyefere ya site n’aka onyeisi ọkụ na steeti ahụ, bụ Maazị Martin Agbili.
Maazị Agbili kọwara na nke ahụ bụ agba nke anọ nke onyinye nkwanye ugwu ahụ, bụ nke o kwuru na ọ bụ omenafọ, ma kọwaa na ọ bụ ezi agbam mbọ Gọvanọ Obianọ mere o jiri wee turu ùgò na ya.
Ọ kọwara ya bụ ndọta dịka nke magburu onwe ya, metụsịa aka n’ọtụtụ uru dị iche iche nke ahụ ga-eweta, ọ kachasị dịka o siri metụta ịkwàlite ọnụ ego steeti ahụ na iwulite ọnọdụ mmepe nke steeti ahụ.
O tokwara ya bụ kọmishọna n’ihi ịgba mbọ esepughị aka ya, bụ nke ọ kọwara dịka nke megoro ka ịma mma steeti ahụ chawapụtakwuo wee na-adọtakwuzị ndị na-esi mba dị iche iche abịa ewunye ihe nwunye.
O kwuru na onye ji ya bụ ọrụ ngo okporpo ụzọ Malinze-Ugwuorie-Ụmụike-Ezinifite gachighara n’ihu ọrụ ya ozigbo udummiri kwụsịrị, bụzị nke mere o jiri nwee ike ikpochite kilomita abụọ na ụma iri asatọ na ise ugbu a.
N’akụkụ nke ya, onye ji ya bụ ọlụ ngo, bụ Maazị Philip Ekwempụ kwere nkwà na ha ga-emezù ntụzi aka Gọvanọ Obianọ site n’ịhụ na ha techara otu kilomita ụzọ tupuu à bànye n’oge mmemme ekeresimeesi kpọmkwem.
Dọkịta Okeke, onye kwuputara afọ ojuju ya banyere otu ọrụ ahụ si aga ebe ahụ gakwazịrị n’ihu gosipụta njkere nke gọọmenti steeti ahụ iweputa ego iji rụchapụ ya bụ ọrụ, na-agbanyeghị na ego so n’otu ihe na-eweta agakata akwụsị’ n’ebe ọrụ ngó dị.
N’oge udummiri, okwesiri ka ndị ọlụ na-ahụ maka gburugburu na- aga n’ogbe nile na- elebe anya otu ndị mmadụ si eme n’ihi n’agbanyeghị mkpu nile ndị ọlụ ahụ ike na – eti, ụfọdụ ka na- eru ịnyị.Ụfọdụ ka na – eje mposi, ekechi, etufu n’ụzọ dị iche iche.
E ji aja maasi elekere iri wee malite ya ebe Fada Anulunko no wee kelee Chineke n’ebe ọ dị ukwuu.O kwuru si na ọ bụ site n’amara Chineke ka ya jị wee dị ndụ ma na-alụkwa ọlụ ya.
Fada Anulunko gakwara n’ihu kenee ndị St Martin’s Igboukwu na ndị Igboukwu nile n’ihi na ọ bụ n’Igboukwu ka o malitere ọlụ mgbe ọ chichara Fada n’afọ 1978, mgbe obodo dị iche iche dị na Our Lady of Fatima Parish’ Igboukwu.
O kelere ọtụtụ ndị mmadụ nyeere ya aka oge nile ịkọ n’ugbo Chineke iri afọ anọ zuru ezu ma kelekwaa ndị Umuchu Alanso na ndị ezinaụlọ ya, ndị be Alununo maka mmeso ọma ha.
N’okwu Chukwu, Fada Anthony Ezeoke kọwara mmemme ahụ dịka amara na ihunanya Chineke.O kwuru na echichi ụkọchukwu bụ ihe omimi.
Fada Ezeoke gara n’ihu kwuo na ọ bụ otu ezinaụlọ ahụ zupụtara Fada Emma dịka fada izizi n’Umuchu zuputakwara sista izizi n’Umuchu bụ Rev Sr Appolonia Anulunko nwanne fada.
Dịka fada na-echeta afọ iri anọ o ji chie fada n’afọ a, sista nwanne ya na-echeta afọ iri ise o ji chie sista.
Dịka ọ gara n’ihu ikele Chineke n’isi fada, ọ kpọkuru ndị ụka ka ha na-enye ya nkwado ma na ekpekwara ya ekpere.
Oliver Anulunko-Omenife Umuchu nyere ekene n’aha nna ya bụ Hyacinth Anulunko Akaraugo Umuchu.Onye nke o kwuru na ọ nọ n’añụrị ma na-ekpekwa ekpere na ihe nile na-aga nke ọma.Barr Ekene Anulunko kwuru na emume ahụ bụ nnukwu ihe añụrị na ihe inye Chineke otito.
Ọkammụta Sir’ Fidelis Uzochukwu Okafor, onye jibu ọkwa dịka onye isi mahadum Chukwuemeka Odumegwu Ojukwu, kelekwara Chineke n’isi Fr Anulunko.
Rev Sr.Appolonia Anulunko, bụ sista izizi e nwere n’Umuchu ma bụrụkwa nwanne Fada Anulunko kwuru si ihe anyị na-ahụ taa si n’aka Chineke, ọ na-eme anyị mma.Sista gọkwara ọfọ ihe ọma n’isi ndị nile bịara mmemme ahụ.
Ọtụtụ ndị mmadụ gbaara  Fada Anulunko  ama ndị gunyere A.O Umeh, Barth Nwibe, Fada Zeph Uzor, Fada Boniface Ezeoke, Patrick Orajaka, Ichie Ukwu Agbalanze Umuchu, Alloy Uzor na ọtụtụ ndị ọzọ.
Onyeisi ndị otu ahụ na steetị Anambra bụ Izunna Okafor ji obi añụrị wee nabata mmadụ nile.O toro Ọkammụta Chinua Achebe maka ike ọ kpara n’edemede.
Ọtụtụ ndị maara ihe ekwe na-akụ maka mmụta, tinyere ụmụakwụkwọ si ebe dị iche iche biara wee soro ndị otu ahụ cheta ọka ibe n’edemede bụ Achebe.
Ọkammụta Kate Azuka Omenugha bụ kọmishọna na-ahụ maka mmụta na steetị Anambra zitere ndị nọchịtere ya bụ ndị si na ngalaba ahụ, Maazị Nnaemeka Egwuonwu na Oriakụ Vera Ogbalu.
A gụputara ozi ya nke kọwara ọlụ Achebe dịka nke wulitere mmụọ ndị mmadụ.O kwuru sị Eji m obi añụrị ekele ndị nhazi mmemme a.Ana m akpọ oku ka e nye ha ezigbo nkwado na ịgbaume.
Fr.Amakeze bụkwa onye ode akwụkwọ nyere ndụmọdụ ka ha na-ego ma na-agụkwa akwụkwọ.Ka ha na-aga n’ọba akwụkwọ ma sonyekwara otu ndị na-agụ ma na-ede akwụkwọ book club’.
Faith Model School, Awka, St John of God, Awka,Unizik High School, Awka, Kenneth Dike Memorial High School, Awkana St Lucy High School, Awka gbara ndị nke mbụ,abụọ,atọ,anọ na ise n’out n’out.
Ndị ọzọ bịara wee soro nye nkwado ha gụnyere Ngozi Chuma Ude, Dr Mitchelle Onugbelu, Barr Sally Mbanefo, Arinze Omenwa Naira Rice, tinyere  ndị ọzọ mmụta na-adị mma.
Ha butere ihe onyinye gburu ego karịrị nde naira ise.E kere ihe onyinye ndị ahụ n’obodo dị iche iche mmiri chụpụrụ n’ụlọ.
N’akụkụ nke ya, ode akwụkwọ otu ahụ bụ Kingsley Okoye dụrụ ha ọdụ ka ha were ihe onyinye ndị ahụ mee ihe dịka o kwesiri.
Otu nwanyị dị ime aha ya bụ Blessing Ojadi na Christopher Nwayibe, bụ  kwuru na ha tufuru ihe nile ha nwere n’aka ide mmiri gosiri afọ ojuju ha n’ebe ndị otu ahụ nọ site n’ịgbatara ha ọsọ enyemaka.
A bịa n’Awka, isi obodo steetị Anambra, ụlọ ụkka dị iche iche kara ụka n’ụlọụka ha ma mechaa gbara egwu wee zukọta n’obi Chukwu, St Patrick Cathedral, Awka.
onye jiri onwe ya chụọ aja ka o wee zọpụta anyị.O kwesịrị ka anyị ñomie ya, n’ihi na ọ bụ maka ịhụnanya ya ka o ji were ọbara ya nụchaa anyị.O kwesịrị ka anyị gbaara ya osiari ya mere ka anyị bido taa mebe ihe dị mma.
Umụ nwoke ndị gụrụ akwụkwọ na Christ The King College C.K.C, Onitsha’ bụ ndị nọ n’Awka tụkwaara Chineke mmamma n’aja maasị ahụ n’ihi na ọ bụ ụbọchị ha ji echeta aha ụlọ akwụkwọ ahụ.
Ọkammụta Charles Egolum bụ onye nkuzi na mahadum Nnamdi Azikiwe dị n’Awka ma bụrụ otu n’ime ndị gụrụ akwụkwọ na C.K.C Onitsha old boys kwuru sị na emume ahụ dị nnukwu mkpa ọ kachasi na ndụ ndị nile gụrụ na ya bụ ụlọakwụkwọ.
O kwuru na ha na-ezipụta Kraist dịka eze ụwa nile, eze udo.Ọkammụta Egolum gara n’ihu kwuo na ha agaala mee emume  nke bụ ome n’afọ na ndụ ha dịka ha si eme, na ha bịazịrị ụbọchị ụka ahụ ịtụrụ Chineke eze ndị eze mmamma.
Dịka ụbọchị ahụ siri dị, mgbe parishi dị iche iche dị n’Awka zukọtara na St Patrick Cathedral’ ka ha nọzi ebe ahụ wee gbaa ya bụ ọfala n’ụzọ dị egwu.
Bishop Ezeokafor jikwa ohere ahụ hafee Nigeria n’aka Chineke ma dụọ ndị ụka ọdụ ka ha na-eme ihe ha kwesịrị ime dịka ndị otu Kristi.
Rev Fr’.Anthony Ezeoke bụ ụkọchukwu nọ na-anabata parishi dị iche iche ka ha na-abata rụtụkwara aka na ụbọchị ahụ bụ ụbọchị e ji echetakwa ahụ na ọbara Kristi Corpus Kristi’ nke e mere n’ọnwa Jun.
Dịka o siri kwuo, ọ bụ ụbọchị ahụ ka e ji ezipụta na Kristi na-achị eze n’ime ahụ na ọbara ya.
Otu nwaanyị so n’emume ofala ahụ bụ Oriaku Obiako, n’okwu nke ya, kwuru na emume ahu na-egosi na ekeresimesi eruola.O kwuru na mgbe ha di n’umuaka, na  ọ bụ ụbọchị e ji esi osikapa, ha richaa ha echerezie ekeresimesi.
Ọ gara n’ihu kwuo na otu onye ọgọ mmụọ ekworola n’ihi emume ahụ bido gawa ụka, ma gbakwaa ama na o na-ebute ọgwụgwọ nsọ.
Aka na-achị steeti ahụ bụ Gọvanọ Willie Obianọ kpọrọ oku a ọzọ oge ọ gara ileta ka ọlụ si aga n’okporo ụzọ Ezira–Ụm’ụọmakụ– Enugwu–Ụmụọnyịa–Achịna, bụ nke dị kilomita iri na abụọ.
waa ọwà mmiri rugoro kilomita abụọ na ụma ise n’akụkụ ya, tinyere ihe ndị ọzọ pụtara ihè a rụpụtagoro na ya bụ ụzọ.Ha mekwara ka a mara na dịka otu ihe si aga, na a na-elegara anya na a gà-arụchapụ ya bụ okporo ụzọ n’oge ahụ e kwuru.
Ya bụ oke mmemme bụ nke weere ọnọdụ n’Awka bụ isi obodo steeti Anambra ma bụrụkwa nke dọtara imirikiti ndị òtù ahụ, ndị enyi ha, ndị ezinaụlọ ha na ndị na-echere ha ezi echiche.
Ya bụ mmemme inye àsàmbodo  bụ nke weere ọnọdụ n’ebe obibi gọvanọ dị n’Amawbịa, ma bụrụkwa nke dọtara imirikiti ndị e ji okwu ha agba ìzù, nke gụnyere ndị ọlụ gọọmenti, ndị eze ọdịnala, ndị omebe iwu, ndị enyi, ikwu na ibè na ndị òbòdò abụọ ahụ.
ka ha wee họrọ ma rụọ ihe bụ mkpà ha, ma kpọkùkwazie ndị eze ọdịnala ahụ ka sonyesie ike n’ịkwàdo na imezùputa amụmà mmepe ahụ, ọ bụnadị dịka ọ kpọkwara òkù ka e nwee ezi mmekọrịta n’etiti ha na ndị ji ọkwa ọchịchị obodo ha.
N’okwu nkè ya, kọmishọna steeti ahụ na-ahụ maka ọchịchị ime-ime obodo na ihe gbasaara echichi ọdịnala, bụ Maazị Greg Obi tòrò ọchịchị steeti Anambra maka inye eze ọdịnala abụọ ahụ asambodo, bụ nke ọ kọwara na o mego ka echichi ha na ọnọdụ ha dịka ndị eze ọdịnala zuo òkè,
ma kọwakwa nke ahụ dịka nke ga-enye aka n’ụzọ pụtara ìhè n’ịkwàlite udo na ọnọdụ mmepe bụ ịgbà n’obodo abụọ ahụ.
N’okwu ha n’otu n’otu, eze ọdịnala abụọ ahụ, bụ Igwe Peter Ilomụanya nke Ụtụh na Igwe Godson Onyedịrị nke Lilu, bụ ndị ọñụ jupùtara n’obì kelere gọọmenti steeti Anambra maka inye ha ya bụ asambodo, bụ nke gosiri na ha abụrụgo ndị eze ọdịnala obodo ha dị iche iche.
Ha kwekwazịrị nkwa na site n’enyemaka Chineke, na ha ga-eji oche eze ha wee kwàlite udo na ọnọdụ mmepe n’obodo ha dị iche iche na steeti ahụ n’izugbe.
O kwuru na ọ bụghị naanị na nke ahụ ga-enye aka ịkwàlite ọdịmma ụmụafọ steeti ahụ, kama na ọ ga-enyekwa aka iwèta mmekọrịta obodo na ibe ya.
ÒTÙ jikọtara ndị nta akụkọ n’ala Nigeria bụ Nigeria Union of Journalists NUJ’, ngàlàba  nke steeti Anambra, amalitela otu nnukwu mmemme omenafọ ha, bụ nke a kpọrọ izuụka ndị nta akụkọ.
Ọ kpọkuru ndị nta akụkọ ka ha na-agbaso iwu na-achị ọlụ mgbasa ozi, kpachapụ anya n’otu ha si ebu akụkọ, ma zèéré ịgbasa ozi ụgha na ozi pụrụ iduhie ọha mmadụ, n’ihi ihe egwu dị iche iche nke ahụ pụrụ iwètà.
Na mbụ n’ozi ha n’otu n’otu, onyeisi oche ndị otu ahụ na steeti ahụ, bụ Maazị Emmanuel Ifesinachi nakwa onyeisi oche ndị otu ahụ  n’ala Nigeria, bụ Maazị Chris Isiguzo, nke onye nọchitere anya ya bụ osote onyeisi oche òtù ahụ na ngalaba ndịda ọwụwa anyanwụ ala Nigeria,
Chidinma gbara onye nke mbụ ma merie mmadụ iri na asaa ndị ọzọ.O ritere ihe onyinye gụnyere nde naira atọ, ọmaricha ụlọ na ụgbọala.Ndị sotere ya na ya bụ asompi bụ Chisom Dunu na Ameh Munirah.
Mildred Ehiguese, bụ nwaada kacha mma n’ala anyị, onye nke na-ahafe ọlụ n’aka onye ọhụrụ dụrụ ya ọdụ ka ọ gbaa mbọ nkeọma.
O gosipụtazịkwara ezi olile anya o nwere na otu ndọrọ ndọrọ ahụ ga-enweta mmeri dara ụdà na ya bụ nhọpụta n’ahọ 2019, ọ bụnadị dịka ọ rịọrọ ọhanaeze ka ha tụnyere ma nye APGA nkwàdo zuru òkè.
Ihe pụtakarịchara ihè na mmemme ahụ bụ ukwe nkwàdo dị iche iche e kwèrè, na inye ndị dị iche iche otu ahụ họpụtara ọkọlọtọ APGA dịka ndị ga-eji aha ya wee zọọ ọkwa dị iche iche na ya bụ nhọpụta izugbe ala anyị n’ahọ na-abịa abịa.
Ọ gakwazịrị n’ihu kpọkuo ha bụ ndị ritara uru na ya bụ amụmà ka ha were ya kpọrọ ihe, leruo ha anya nke ọma, ma wèrekwa ya baara onwe ha urù.
Ọ sị na  ndị ọlụsị ruru otu narị na iri atọ na asatọ n’ogige ahụ, ma nwekwa ndị agadi na ndị ara karịrị puku anọ n’ogige ebe ọzọ n’Ọzụbụlụ ahụ.
N’okwu nke ya na mmemme ahụ, kọmishọna steeti ahụ na-ahụ maka ọdịmma na ihe metụtara ụmụntakịrị na ndị nne, bụ Oriakụ Ndidi Mezue, tòrò ogige ahụ maka ya bụ ọlụ ọma ha ji n’aka n’ime ka ndị olile anya ha gwụgoro nwee olile anya.
Onye nlekọta ụlọakwụkwọ ahụ bụ Rev Fr.Fidelis Chijioke Izuakor, nọkwazi ụbọchị ahụ cheta otu afọ o ji chie ụkọchukwu.
Rev Fr.Prof.’ John Oraemesi, n’ekpere mmalite, kenere Chineke ma hafee ihe nile n’aka ya ebe ụkọchukwu parish bụ Rev.Fr.Anthony Nwafor, mgbe ọ na-agọ ọji gọtaara mmadụ nile ndụ makana oke dibịa chụọ aja, ọ dịka e were ya nye ndị mmụọ n’aka.
N’okwu nke ya, onye nlekọta ụlọakwụkwọ ahụ bụ Rev Fr’.Fidelis Izuako kelere Chineke maka ụbọchị ahụ tinyekwara na ọ bụ ụbọchị ahụ ka o mere otu afọ o jiri chie ụkọchukwu.Dịka o kelere Chineke ka ọ rịọkwara ya amara ya maka njem ụkọchukwu ya.
N’adreesị nke ọ gụpụtara, onye isi ụlọakwụkwọ ahụ bụ Oriaku Mary Attah kelere ndị zara ha oku ma rụtụkwara ha aka n’ihe olemole makana a nyụkọọ mamịrị ọnụ ọ gbaa ụfụfụ.
Otu onye nkuzi aha ya bụ Oriaku Victoria gosiri afọ ojuju o nwere maka emume nturu ugo ahụ ma kọwakwaa na ụmụakwụkwọ ha bụ ndị tuuru ugo na nta akara tinyekwara ndị ga-abazi kọleji nwere ezigbo añụrị.
Elizabeth Ilonwa, bụ onye na-aga ụka na St Gabriel Parish’ ma sorokwa n’otu jikọtara ndị nne, nna na ndị nkuzi P.T.A, jara ụmụaka ahụ ike maka ime ka ụbọchị ahụ bụrụ ụbọchị pụrụ iche.O kwuru na ọ na-aghọ nkọ ka aguba.
E mere ọtụtụ ihe ngosi na mmemme ahụ, nke gụnyere akụkọ ụwa, abụ, ịwa achịcha, egwu dị iche iche, wdg.E nyekwara ọtụtụ ndị mmadụ onyinye nkwanye ugwu award’.
ỤBỌCHỊ bụụrụ nnọọ otu nwoke e tie okwe e rie oke n’isi ngwụcha izu ụka gara aga dịka ụmụ okorobịa iwe juru obi kere ya agbụ, wụọ ya agbara aka n’ahụ ma were ụtarị pịa ya tọọ tọọ maka ịkwaso nwata gbara naanị ahọ asaa.
Nwa amadi ahụ, bụ Maazị Tenimu, bụ onye a kọwara na ọ bụ onye a tụbụrụ nga na mgbe gara, ma bụrụkwa onye ji anya ya wee hụ ntị ya ụbọchị ahụ dịka a tụụrụ ya ụtụ aka n’obodo Odion nke Warri dị na steeti Delta.
N’akụkọ dịkwa ka ibè ya, otu nwoke ọzọ gbara ahọ iri na iteghete emebiela nwata nwaanyị na steeti Mina site n’ịkwaso ya iko.
Ha gbara iwe ma buruchaa mpempe akwụkwọ ha depụtachara ebumnuche ha na ya nọchie ọnụ ụzọ ụlọụka ahụ.Ha nọ na-ekwu na ọmasịghị ha otu ihe si aga n’ụlọụka ahụ.
Ndị ụka ahụ na ngaghari iwe ahụ kwuru na o wutere ha otu o si wepu otu ụkọchukwu ha bụ Rev’ Jasper Chikwe n’ihi ebubo ha kwukwara na bishọọpụ ahụ egeghị nti na mbọ ndị okenye ụka ahụ gbara iji lebaa okwu ahụ anya ka udo wee chịa.
A nọrọ n’ịtụ akwụkwọ ahụ wee họpụta ndị ndu ọhụụ ga-eji ọkwa dị iche iche n’ọchịchị obodo ahụ, nke gụnyere Maazị Francisi Enemụọ onyeisi, Maazị Raphael Agụ Ode akwụkwọ, tinyere ọtụtụ ndị ọzọ a họpụtara n’ọkwa dị iche iche.
Onye isi oche otu jikọtara ndị Nigeria bi South Africa Nigeria Union in South Africa,’ Adetola Olubola, kwuru na e gburu nwa amadị ahụ na Yeovilie Johannesburg n’ihe dịka elekere nke asaa na ọkara nke uhuru chi ka ọnwa Julai dị na mkpụrụ ụbọchị iri na abụọ.
Mkpamkpa a kpara ka o mechara ihe dịka otu ụbọchị onye isi ala South Africa, President’ Cyril Ramaphosa bịachara njem n’ala Nigeria.
Ramaphosa na njem ahụ, nke o mere ka ọnwa Julai dị na mkpụrụ ụbọchị iri na otu, kwuru na ogbugbu a na-egbu ndị Nigeria na ndị mba ndị ọzọ na South Africa bụ nke ndị omekome na-eme nke n’abụghịkwanụ maka nanị ndị Nigeria.
O kwuru si ihe pkatara ogbugbu a bụ n’ihi ụkọ ọlụ nke dị n’etiti ndị ntorobịa, tinyekwara ọtụtụ ihe ndị ọzọ nke sitere n’ogologo ọchịchị mmegide nke ndị isi ojii.
Nigeria Council General’ na mba Johannesburg, Maazị Godwin Adama, kwuru na ogbugbu nke a enweghị ihe jikọtara ya na mmegide a na-emegide ndị mba ọzọ.
Adama gakwara n’ihu kwuo na mpaghara ebe egburu onye nke a bụ akụkụ ndị omekome na-akpaba ike na mba ahụ.
N’ihi nkea, anwuchikọrọ ụmụ Nigeria mmadụ iri na anọ ma tụkpuo ha n’ụlọ itiri n’ihi na e gburu ụmụnne ha.
Onyeisi ọchịchị obodo ahụ, bụ Ọkammụta Anthony Okechukwu, kpọrọ oku a ụnyaahụ n’ajụjụ ọnụ a gbara ya banyere ajọ ọnọdụ mbize ahụ na otu o si agbasawanye n’ihi oke mmiri ozuzo ahụ kwọsịrị nso nso a.
Ọkammụta Okechukwu, kọwara ọnọdụ mbize ahụ dịka nke na-akawanye njọ kwa ụbọchị, ọ kachasị n’oge udummiri a a nọ n’ime ya, nke mezịrị na ụbọchị ọbụla mmiri zobere, ndị obodo ahụ achịrị uche n’aka maka na mbize ahụ ebibiela ma gakwa n’ihu na-ebibi ọtụtụ ihe dị iche iche.
Nwata ahụ, bụ onye a sị na ọ nọ n’ogo nke ikpeazụ ya, ma bụrụkwa onye ọ fọdụụrụ naanị otu ule ka agụmakwụkwọ ya kụrụ ọnụ na mahadum ahụ, wee bụzụrie onye zutere ọnwụ mberede ya n’isi ngwụcha izu ụka gara aga.
Kedụkwa ihe mere ha bụ ndị ọrụ ahụ jiri kwuo ka e buru nwata ahụ gaba nnukwu ụlọ ọgwụ, karịa ikwu ka e buru ya gaba n’ụlọ nchekwa ozu mortuary, ebe ha kwuru na ọ nwụọla 
N’ihi nghọtahie ahụ na ihe ndị ọzọ na-esochi ọnwụ nwata ahụ azụ, Maazị Emma Ojukwu gara n’ihu mee ka a mara na mahadum ahụ eguzobela otu nnyocha pụrụ iche maka ileba anya n’ọnọdụ, otu o siri nwụọ, na ihe gbasaara ọnwụ nwata ahụ.
Onye na-ahụ maka ọdị mma ndị mmadụ na ndị uweoji Police Public Relations Officer PPRO’, Andrew Enwerem, kwupụtara na nkea bụ eziokwu.
Ezego, onye gbara, afọ iri anọ na atọ ma bụrụkwa onye Ọkwụdọ, Mgbidi, nke dị n’okpuru ọchịchị Oru West na steeti ahụ, kwere ma kwupụta na ya bụ onye ndu otu ndị tọọrọ ma gbuo otu onye ndọrọndọrọ ọchịchị, Maazị Amos Akano, ka a kwụchara ha ụgwọ nde naira ise.
Dịka Enwerem bụ onye okwupụta okwu ndị uweojii si kọwaa,site na nnyocha ntọrọ na ogbugbu nke e gburu Amos Akano, onye Nkwere ndị ọlụ Federal SARS Imo Command’ nwụchiri mmadụ ise, ha wee kwupụta otu ha si kpaa nkpankpa ahụ.
Dịka Enwerem si kwu ihe dịka ụlọ isii ka gọọmentị steeti a kwariri.Ndị Oru West nupụtara n’igwe n’ọñụ maka ihe gọọmentị steeti a mere.
Ọtụtụ ndị mmadụ bịara mmemme a nke gụnyere Bishọọpụ Ayo-Maria Atoyebi, nke Dayọsis Ilorin, tinyekwara Bishọọpụ Manfred Schever na ndị na-agụ akwụkwọ maka ịbụ ụkọchukwuseminarians, bụ ndị si obodo oyibo Dayọsis nke Linz, Austria wee wụchaa.
Bishọọpụ Schever a dịgorịị na mbụ, chie mmadụ abụọ ndị dayọsis Awka ụkọchukwu n’ụlọụka Immaculate Conception Cathedral, Linz, Austria,’ ka ọnwa June dị na mkpụrụụbọchị iri abụọ na iteghete.
Aka na-achị Anambra Steeti bụ Chief Willie Obianọ Akpokuedike nọ ya tinyekwara ndị si n’obi gọọmentị na ọtụtụ ndị mmadụ e ji okwu ha agba izu.
N’okwuchukwu, Bishọọpụ Ezeokafor gwara ndị a e chiri ụkọchukwu na Chineke ga-edu ha, na sọ ihe ọ chọrọ n’aka ha bụ irube isi.
Ụtọ ndụ bụ uru ị baara onye ọzọ.Ma fada, ndị nkuzi, dibia oyibo ma gọvanọ, ụtọ ya bụ mmadụ ole ị nyeere aka.
Gọvanọ Obiano kelere mmadụ nile ma ñụrikwaara ndị ụkọchukwu e chiri ọhụrụ na ndị ezinaụlọ ha.O kwuru si ọ bụ mmọnwụ ka e tiri unu taa n’ihi na dịka bishọọpụ siri kwu, unu bụzị ọkara mmadụ ọkara mmụọ.
Otu n’ime ndị ụkọchukwu e chiri ọhụrụ bụ Rev Fr’.Bona Ofolete, nke si Holy Name Parish, Umuchu,’ mgbe ọ na-agọzi Gọvanọ Obianọ, hafere Anambra steeti n’aka Chineke.
Ihe ndị pụtakarichara ihe e mere na echichi ụkọchukwu ahụ bụ ikwe nkwa irube isi, ịkpọkụ ndị nsọ mgbe ndị ụkọchukwu ahụ mara afọ n’ala iyinye akwa ụkọchukwu, ite ude.
Site na nkewapụta na nkwupụta onye na-achị n’oge ahụ bụ General Ibrahim Badamosi Babangida, Joseph Abulu bụ onye  Nigeria Navy’  bụ onye mbụ akpolitere ịbụ onye ndu nwa ọhụrụ a bụ Anambra.
Onye ọzọ bụ Group Captain’ Rufia Garba malitere ka ọnwa nke asatọ dị n’abali iri abụọ na otu n’afọ 1996 wee ruo ka ọnwa asatọ dị n’abali isii afọ 1998.Wing Commander’ Emmanuel Ukaegbu batara n’ọnwa asatọ n’afọ 1998 wee ruo n’abali iri na asaa n’ọnwa ise n’afọ 1999.
N’agbanyeghị na ụlọikpe nyere ya ọchịchị ahụ, ewepụrụ ya, mana nwepụ ahụ mere ka ihe dị iche wee mee.Nwepụ ahụ kpọbatara osote ya bụ Dame’Virgy Etiaba, ọ weghara ọchịchị dịka nwanyị izizi bụ gọvanọ n’ala anyị bụ Nigeria.
Nkea ka ọ ọchịchaziri wee nyefezie ọchịchị n’aka Chief Willie Maduabuchukwu Obiano, bụkwa onye ka nọ n’ọchịchị ahụ wee ruo taa.
N’oge ahụ ihe banyere nnaukwu godfather tinyere Ngige n’ọchịchị ya  na ndị Anambra aka ọjọọ nke mere na ọtụtụ ọlụ malitere laba azụ.
E mesia, ndị ụlọikpe wepụrụ Nwabueze Ngige ma nye Maazị Peter Obi bụ onye nwetara mmeri n’oge emere nhọpụta ọchịchị.Maazị Peter Obi malitekwara dozibe ihe nile, tụba atụmatụ ka obodo ga-esi dịkwa mma ọzọ.  Ezi uche ya wetekwara ndị Anambra nile iru ọchị.
O mere ka a mara na nsogbu na kata-kata ahụ na-ebigasị otu ndọrọ ndọrọ PDP na APC aka ọjọọ ugbu a, ga-eme ka ụmụafọ ala Nigeria chọọ otu ndọrọ ndọrọ ọzọ kacha mma, ma bụrụkwa nke nwere ezi mmetụta ụmụ mmadụ n’obi.
Ndị gọvanọ a kwuru na ha dị na mbụ nwee mmasị maka usoro ọlụ 2017 ahụ n’ihi na ọ gara n’usoro ọlụ na amụma nke ọchịchị ugbua site n’afọ 2017 ruo 2020.Mana e mesia n’ikpeazụ, otu abụghị n’ezi.
Okporo ụzọ nile adịghị mma ka Gọọmentị Etiti mee nke ka mma na 2018 anyị nwere olile anya na Gọọmentị Etiti ga-eme ya.
Dịka otu hụrụ maka nchọpụta siri kwu, ha nyochara ka atụmatụ ọlụ 2017 si aga n’obodo dị iche iche na steeti Abia, Anambra, Ebonyi, Enugu na Imo site na nkwado ndị obodo.
Na mmalite ya bụ emume, Gọvanọ steeti Ebonyi ma bụrụkwa onye isi oche ndị gọvanọ mpaghara ahụ SEGF, Chief David Umahi, kwuru site n’aka onye nọchitere ya na ndị ogbo ya ndị gọvanọ fooro ntutu ha taa maka mmepe okirikiri ha.
Otu osila dị, Gọọmentị Etiti agbaghaana nke a site n’aka onye minista na-ahụ maka mgbasa ozi na omenala bụ Alhaji Lai Mohammed na minister Babatunde Fashola nke Power, Works and Housing’.Ndị minista a kwuru n’aka nke ha na gọọmentị etiti na anwa oke ya na mpaghara ahụ.
A bịa n’ọlụaka, nke bụ ihe e ji aka alụpụta, a ga akpọ Anambra Japan’ nke Afrika n’ihi na ha na-agbo ihe ewu na-eri.Akụrụngwa ụgbọala nke adịghịkwa n’ahịa, ị bịa n’Anambra, a ga-alụpụta ya, tinyere gị n’ụgbọala gị.Ndị steeti a na-alụ ọluaka n’ụzọ dị iche iche.
Ụfọdụ ndị Anambra na-aga na steeti ndi mepechara emepe kemgbe na-alụnye ụlọ ọlụ na-emepụta ngwa ahịa.Nke a bụ mmadụ I kuru mmanụ ọkụ na-awụnye n’ọkụ na-ere ere.
Onye ọbụna nwere ọgụgụ isi maara na akụ nke o weletara ụlọ bụ nke o ji n’ihi na ọ bụ nke ahụ dị na be ya.
Gọvanọ Chukwuemeka Ezeife Okwadike Igboukwu wepụtara amuma Think Home Philosopy, nke pụtara ka onye ọbụna mata na ọ nwere ebe o siri pụta.
Ihe mmemme a dotara ọtụtụ igwe ndị ọzọ, ndị na-akwado omenala,ndị ọlụ gọọmentị,ndị isi ụlọ ọlụ dị iche iche,ndị ụka,ndị echichi na otụtụ mmadụ.
Na mbụ n’okwuchukwu n’ụka e ji malite mmemme a, Rev Fr’.Christian Umeojilinnaka bụ ụkọchukwu n’elekota ụlọụkaSaint Anthony’s Catholic Church,’Nanka, kọwara mmemme iri ji ọhụụ dịka ohere ndị mmadụ ji e gosi chineke obi aṅụri maka nnukwu owuwe ihe ubi o nyere ha.
Na okwu ha di iche iche, onye isi oche Ohaneze Ndigbo na steeti Anambra bụ Chiifu Damian Okeke Ogene, Ọkammuta Emeka Okoli na Chiifu Osita Ezechukwu, chọpụtara na ndị Igbo bụ ndi hụrụ omenala na odinaala ha n’anya ma na-agbasi mbọ ike ichekwa omenala na ọdinala ha.
Na okwu ha, Chiifu Aniazoka Zokas, Ngozi Izuehie na Godwin Nwafor, kwuru na ndị Igbo ga-agaghachi azụ n’ọlụ ugbo,nke so n’ihe na-egosi ndi ha bụ.
N’ihe mmemme a, ka a kuzikwara otu mmadụ ga-esi gbanahị ndọkasị ahụ na ihe nwere ike ịpụta na ndọkasi ahụ, nke Ọkammụta Bernice Ezeilo kuziri .
Ụlọikpe ndị ahụ bụ Chief Magistrate Court 1’ na Senior Magistrate Court 2’ ma bụrụkwa ụlọikpe e wunyere n’ogige ụlọikpe ukwu Orlu High Court’.
Onye ọgba ama a gara n’ihu kọwaa na ndị ọchọnganoko ahụ riri mbọmbọ nani mgbe ha hụrụ na akwụkwọ ahụ nile, tinyekwara ọtụtụ ngwa ọlụ ụlọikpe ahụ agbariena ọkụ pịata pịata ma ghọrọ ntụ.
Dịka o siri kwuo, ndị nche ahụ bụ ndị nke mmiri juru ọnụ nọ ebe ahụ n’amaghị ihe ha ga-eme mgbe ndị ọjọọ ahụ jiri laa.
O kwuru si, ụlọikpe ndịa na-ekpe ikpe dịka ụlọikpe ndị ọzọ n’ụlọikpe ukwu Orlu si eme.O nweghị ihe mere n’oge gara aga nke a ga-asi na ọ bụ ya ka ihe dị otu a jiri mee.Nnyocha nke ndị uweoji ga-achọpụta ihe kpatara ọdachị a.
Oge a kpọtụrụ ya bụ onye na-ahụ maka ọdị mma ndị mmadụ na ndị uweojii na steeti ahụm, Police Public Relations officer, SP Andrew Enwerem, kwuru na ọ bụ ihe mere eme.
Ya bụ okwuputa okwu ndị uweojii kọwara na kọmishọna ndị uweojii bụ Dasuki Galadanchi, agwala onye kọmanda nke mpaghara Orlu ka o bido nleba anya ozigbo maka ya bụ ihe.
O mere ka a mara mkpa ọ dị icheta ndị nọ n’ime ime obodo na ndị ụwa na-atụ n’ọnụ nakwa inye ha nkwàdo oge niile, ma kpọkukwazie ndị aka ji akụ ka ha were akụ ha na-eleta ndị ụwa na-atụ n’ọnụ.
N’okwu nke ya, onye nọ dịka onyeisi ndị ọrụ nyere Gọvanọ Willie Obianọ, bụ Maazị Primus Ọdịlị kwuru na ya bụ ọrụ bụ nke magburu onwe ya, ma mee ka a mara na Oriakụ Obianọ na-esite na nke ahụ wee wulite mmụọ inye enye n’ebe ụmụ mmadụ nọ.
Achọpụtara na nwaanyị na eledoro ya nwa anya bụ onye Agenebode na Etsako East dị n’okpuru ọchịchị Edo Steeti bụ onye kwụnyere ego ya ozigbo.
Ekwuru na o ji ụfọdụ ego o nwetara n’ime nwa ahụ were zụta ekwenti.Mana Miracle, bụ nne ụmụ abụọ, tara onwe ya ụta maka ihe omere n’ihi ngharipu di ya nakwa n’ihi na di ya enweghi ike ilekọta ya na ụmụ ya anya.
Elelem ya na ebe ụmụaka na enweghi nne na nna nọ n’Onitsha.Ha zụkwara ya puku naari na abụọ.Azụtara m naani ekwenti,achọghim ịzụta ya mana Mama Joy kwanyere m ka m mee ya.
Mgbe omechaala kpọọ m na oge ehihie ka ogwara m na olego nwa, nwee baara ya mba ma gbanyukwaa ekwenti m, nwee nọdụ na ngbagwojuanya, onwekwaghi ihe m mere ụbọchi ahụ nile.
Komishọna ndị uwe ojii na steeti ahụ kwuru na ọ ga agbapụta nwa ahụ ma kpọrọkwa onye mere ihe a kpụga n’ụlọikpe.
Kokumo kwuru na agwa a nwaanyi a kpara bụ ihe megidere iwu nke Nigeria.O kwukwara na ebe anyi ji nwaanyi a na-aka, anyi ga akpụgariri ya ụlọikpe.Aga azọpụtakwa nwa a.
Oku a bụ nke a kpọrọ site n’ọnụ ndị omebe iwu steeti Anambra n’isi ngwụcha izuụka gara aga dịka ndị otu ahụ nwere ọgbakọ ha n’Awka.
O kwuru sị Ndị agha ala Nigeria kwesịrị ịnọ ugbua na-emepụta ngwa agha bụ nke Nigeria na-etinye nnukwu ego nke e kwesiri iji mepee obodo a karịa ma imepụta sọọsọọ nnu na ngwa agha ndị dị mfe na DICON’ ma were oge ndị ọzọ na-eyi ụmụ Nigeria na-achọghị nsogbu egwu.
Nwoke a bụ Maazị Chidiebere Onwumere, bụ onye Umuagbaghagha n’okpuru ọchịchị Osisiọma nke Abia Steeti ka a kpọchiri ka ebochichara ya ọnụ na ọ bụ ya gburu agbata obi ya, bụ Uzochi Chinyere, bụ onye nke bikwa otu ebe ahụ nwoke a bi na ya.
Ka mkpụrụ ụbọchị ole gasịrị, Promise nachitere n’ụlọ anyị wee kpọrọm gaa World Bank Police Station, Aba, ebe ọ kpọrọm nyefee na–aka ndị uwe ojii wee na ekwu na m tigidere nwanne ya ihe, o wee nwụọ.
Ọka ịkpe Uzosike kwudosikwara ike na-ekwu na a ga-achọ usoro a ga e ji dozie ajọ ọnọdụ a ma weputakwa ụzọ kwesiri a ga e ji kwụghachi ndi udị ịhe a dakporo.
O kwuru si na  gọọmentị mere nkea n’ihi ama nke si n’aka ngalaba na-ahụ maka gburugburu Ministry of Environment’ nke kwuru na osikapa adigboroja na nsị dị n’osikapa a na-eresi ndị mmadụ.
E ji aja maasị dị asọ wee malite mmemme a.Bishọpụ kelere ndị isi na ndị ọlụ nọ n’ụlọọgwụ ahụ, gozie ma gbapee ọtụtụ ihe n’ụlọọgwụ ahụ ndị gunyere mmiri ọñụñụ borehole’, igwe na-enye ọkụ nke ọgbara ọhụrụ, nke ya bụ bishọọpụ nyere aka wee zụta.
N’okwu nke ya, Rev.Sr’ Gilbert Ekwommadu, bụ onye matron’ ụlọọgwụ ahụ na ndị ọlụ niile, kelere Chineke maka ya bụ mmemme.
E ji egwu na amụ, oriri na nkwari, tinyekwara egwu egedege, nke ndị CYON’, Holy Name Parish,’ Umuchu, gbara wee weta emume a na njedebe.
Nke a bụ nke e mere site n’aka ndị ụlọ omebe iwu steeti Anambra n’ọgbakọ ha nwere n’isi ụlọ ọrụ ha dị n’Awka, bụkwa nke ha nọrọ na ya wee tụlee ma lebaa anya n’ụfọdụ ihe ndị ọzọ chere ha n’ihu dịka ndị omebe iwu steeti ahụ.
Madụ ise ndị ahụ a nabatara na okpuru ọchịchị ha gụMaazị Sylvester Okafor Anambra West Maazị Pius Ifeadị Anambra East Oriakụ Ify Obinabọ Orumba North Ferdinand Ọnwụje Awka North, tinyere Patrick Aghamba Onitsha North
O mere ka a mara na ihe ndị ahụ so n’ihe na-ebutere ọtụtụ ndị mmadụ ihe mberede okporo ụzọ ma na-ewetakwa ọnwụ erughị eru nye ọtụtụ mmadụ, n’ihi na mgbe ụzọ chiere, ebe onye ụgbọala hụzịrị, o sukanye isi ya, na-agbanyegị ihe ọ ga-ewe.
Onye nkwupute okwu ndị uwe ojii n’Enugu Steeti,bụ Ebere Amariazu, kwupụtara nke a n’ okwu ya n’ụbọchị monde n’ Enugu.O kwuru na ihe mberede a mere na mkpụrụ ụbọchị iri abụọ na anọ nke onwa Ọgọọst na Ameke na Enu-oduma dị n’ Enugu Steeti.
Amariazu kowaputara aha nwa nwoke a nwụrụ anwụ dịka Ebube Chukwu.O kwuru na Ebube Chukwu bụ onye ekwupụtara n’ọkwụgburu onwe ya ka ọṅụchara ihe ọ na añụribu na mbụ bụ anwụrụ ike, nke a maara dịka Igbo’.
Ozi e nwetere na – ekwu na onye ihe a mere amaghịkwa onwe ya, nke mere o jị kwụgbuo onwe ya n’ elu osisi n’ime ọhia n’ Obokolo, nke di n’etiti Amorji na Ameke Oduma.
President General’ otu Iganihu Aguluezechukwu bụ Ifedi Okoye, ji ịhụnanya na obioma wee nabata ọha na eze, ndị gụnyere ndị obodo ahụ na ndị si mba ndị ọzọ dị iche iche wee bịa.
Ndị mmadụ bupụtachara ji ha kọrọ bụ ndị buru nnukwu ibu ka e wee mara mbe naabo nke bụ oke.
Emume iri ji ahụ bụ nke a ga-akpo ọha zuru mee n’ihi na ma ndị ichie, ndị nze na ọzọ, ụmụada, inyom ọna, ndị ntorobia na ụmụaka nọ ya.
Ndị egwu ọdinala dị iche iche ma ndị Aguluezechukwu, ma nke ndị agbataobi ha juru ọgbọ nke mere ka ebe nile na-ekpo ọkụ.
Nke a ga-abịa site n’ihe omume onyoonyo television series’ nke isiokwu ya ga-abụ Nduka,’ nke a ga-eji asụsụ Igbo wee na-eme n’ụlọ mgbasa ozi nke steeti ahụ.
Ihe omume a ga-eleba anya n’okwu a kpụ n’ọnụ na asụsụ Igbo na-anwụ anwụ nke a na-akụ n’ekwe eri oge.
Onye isi ụlọ ọlụ ABS bụ Maazị Uche Nworah, gwara ndị nta akụkọ na nke a ga-agba ọtụtụ omenala ndị Igbo nke ụmụ na-eto eto amaghị n’anwụ.
O kwuru na ya bụ ihe omume bụ nke ezinaụlọ nile ga-anabata n’agbanyeghị afọ ole onye dị.O kwuru sị a ga na-eme ya n’Igbo, ọ ga-adabakwara onye ọbụna n’agbata afọ ọbụna ọ dị.
Dịka ọ na-agwa ndị nta akụkọ okwu, onye nnọchite anya Fidelity Bank,’ Maazị Charles Aigbe, kwuru sị na ọ dị ọtụtụ ihe ha ji bagide amụma a.
Anyị ji obi añụrị wee na-esonyere ụnụ.Ihe gbasara onyoonyo movie industry’ bụ otu n’ihe na-akwalite akụnụba taa, anyị nwere obi añụrị inye aka na ya.
Ọ dịghị mfe mana site n’amara Chineke, a na m alụ ya site n’enyemaka ndị otu m na ndị ọlụ nke ụlọakwụkwọ anyị.
E nweziri ezi mmekọrịta n’etiti ndị ochịchị ụmụakwụkwọ SUG na ndị ọchịchịndị isi ụlọakwụkwọ.Anyị na-ahazi ihe mmemme dị iche iche dịka aka ọlụ, nkuzi semina, iso mpi, w.d.g.Onye turu ugo n’asumpi a, na-enye ya ego iji malite ihe ọ ga-eme.Anyị na kọmishọna na-ahụ maka gburugburu na-alụkọkwa.
Mmemme ahụ bụ nke were otu izuụka.E mere ya n’izuụka ụmụakwụkwọ student’s week.Nkuzi maka ncheta ogbugba afọ Anniversary lecture’ bụ nke e mere na Tuzdee, ọnwa Junu dị n’ụbọchị nke iri na abụọ.Ụbọchị ahụ ka anyị kwanyere ọtụtụ ndị mmadụ ugwu.
Ọ bụ Eze Ikechukwu Chiavoghilefu, onye isi oche ndị eze ọdinala n’okpuru ọchịchị Osisioma, ebe ya bụ ọkụ ọgbụgba pipeline explosion’ dapụtara kwuru nke a.
Dịka Eze Chiavoghilefi siri kwu, imirikiti ndị mmadụ, ndị meruru ahụ n’ihi ọkụ ọgbụgba ahụ na-anwụ n’ike n’ike.Ọ rụtụrụ aka na n’ime otu ụlọ ahụ ike e bugara mmadụ ruru iri asaa, mana n’ime awa iri abụọ na anọ otu ụbọchị mmadụ karịrị iri atọ n’ime ha nwụrụ.
Onye eze a kwuru nke a oge onye na-anọchite ha n’ụlọ nzukọ sineti bụ Theodore Orji wụchara n’ebe ahụ iji kasie ndị nke a metụtara obi.
Eze ahụ kwuru si, ihe dịka mmadụ iri asaa bụ ndị ọkụ gbara ka e bụgara n’ụlọ ahụike dị n’akụkụ ụlọ m n’ụbọchị mbụ ya bụ ihe mere mana ugbua, ha nile a bụrụla ndị nwụrụ anwụ.Ihe ruru otu narị mmadụ na iri ise anwụọla ka ọ dị ugbua.
Ọ gara n’ihu kwuo na ha nọ n’ọgba aghara n’ihi ọnwụ ahụ nke ka na-agarịrị n’ihu n’ihi oke mmeru ahụ ndị mmadụ nwetere site na ya bụ ọkụ ọgbụgba.
N’aka nke ya, Eze Godswill Mgbarime nke Umueze, bụ ndị obodo nke a metutakwara na-akọwa na ọtụtụ ndị nke ya anwụọla n’ihi mmeru ahụ ha nwetara.
Eze Mgbarime tara ndị ọlụ nchekwa ụta n’ihi na dịka o siri kwu, na ha nọ na-anara ndị mmadụ ego ma hapụ ha ka ha na-eku mmanụ site n’ebe okporo paipụ si gbawa  kama ha ga-egbochi ha ịbata n’ebe ahụ.
N’okwu ya na njem ahụ, Senator Orji kpọkuru gọọmentị etiti ka ha mee ngwa ngwa zite ndị ọ dị n’aka National Emergency Management Agency NEMA’ ka ha zite ihe enyemaka na ọgwụ n’ebe obodo ndị o metụtara nọ.
O tiri mkpu maka ya bụ mkpamkpa kparanụ.O kwuru si, Abịara m ma hụkwa ọtụtụ ihe mebirinu.E tufuru ọtụtụ ndụ, ụlọ na ala ubị.
Ụfọdụ ezinaụlọ na mba Africa, ọ bụ nwanyị n’ebu ọtụtụ ibu dị na ya na agbanyeghị ihe nile ha n’alụ n’ezinaụlọ na obodo.Ụmụnwoke ka na-eleda ụmụnwanyị anya na egosi ha na ha esoghi n’ihe a na-eme.Nke ọzọ bụ na mba Africa ọdị ọtụtụ omenala kana emegide ụmụnwanyị.
Ụlọelu ahụ, nke onye nwe ya bụ Maazi Avoji Collins, bụ nke e kwuru na ọ dara mgbe enweghị onye lebere anya n’ihi na o nweghị ka o siri gosi na o nwere nsogbu n’ụzọ ọbụla.
Onye na-ahụ maka ọdị mma ndị mmadụ na ndị uweojii na steeti Anambra bụ SP Haruna Mohammed, bụ onye kwetara na nke e mere eme, kọwara na ndị uweojii gbatara ọsọ enyemaka na ya bụ ọdachi.
Dịka o siri kwu, igwe ndị uweojii Police Patrol team’ nke onye ndu ha bụ onye kọmanda n’ebe ahụ Nnewi Police Area Commader,’ ACP Nnaama Amah na ọtụtụ ndị enyemaka ndị ọzọ wụchara ebe ahụ ma zọpụta mmadụ iteghete n’ime ndị ọlụ iri na otu bụ ndị ụlọ ahụ dagidere.
Otu n’ime mmadụ iteghete ahụ ka e kwuru na o mechaara nwụọ n’ụlọọgwụ, nke mere ka ọnụọgụ ndị nwụrụ anwụ dịzịa atọ.
Ndị ahụ ụlọ dagidere ka e kwuru na ha tọrọ n’ebe ahụ ruo ihe dịka awa iri na abụọ tupu ha enweta enyemaka.
Ọ gakwara n’ihu kwuo na ya bụ ihe merenụ bụ ihe ịdọ aka na ntị.Ọ dụrụ ọdụ ka ndị ọ dị n’aka leruo anya iji wee hụ na e ji ihe kwesịrị ekwesị alụ ụlọ.
Ka ihe siri gbata kwụrụ ugbua, ndị uweojii nọzi n’okirikiri ahụ iji gbochie ndị mmadụ ibukọrọ ngwongwo e ji alụ ọlụ ebe ndị meruru ahụ na-anara ọgwụgwọ n’ụlọọgwụ.
Ọkammụta Ahaneku gara n’ihu ikele ndị Agulu maka iwepụta obosara ala ahụ, ọkachasi Dọkịnta Eric Okoye JUHEL ndị zụpụtara ụmụakwụkwọ ahụ na ndị nile nyere aka maka ọdị mma ụlọakwụkwọ.
Ihe pụtakarịchara ihe e mere na mmemme ahụ gụnyere idu n’iyi, nke e meere ha mmadụ iri asaa na ise, ebe mmadụ asaa n’ime ha jiri nzere first class’ wee pụta.
Ndị bịara mmemme ahụ gụnyere Dọkịnta Eric Ifeanyi Okoye JUHEL onye Registra otu Pharmaceutical Council of Nigeria’ Elijah Muhammed, Ndị nnukwu ọlụ UNIZIK Rt Rev E.O Ikeako onye so zụpụta nwa akwụkwọ HRH Igwe F Ebelendu Igwe Nnayelugo Aguluezechukwu w.d.g.
Ozi e nwetara na-akọwa na n’ihi asịrị ahụ, na isi ọchịchị steeti ahụ akpọtụrụla isi ụlọ otu jikọtara ndị mgbasa ozi bụ N.U.J.iji gwa ha na nwa amadi ahụ dị ndụ, na ọ nwụghị anwụ ọbụla dịka ndị ahụ eziokwu gwụgoro n’ọnụ si akọsasị
Gbasara ogbugbu e gburu onye ọlụ enyemaka ọzọ nke ICRC site n’aka otu ọjọọ ahụ bụ Boko Haram, ya bụ Achịbịshọọpụ nke dayọsis Jos kwuru na ọ gbagwojuru anya ihe otu ahụ ji aga n’ihu ịla ndị mmadụ n’iyi.
O kwuru na ọ bụ nnukwu mmegide n’ebe mmadụ nọ.O kwukwara na mmeri ga-adị n’ihi na ndị nile e ji ga-alakwuru ezinaụlọ ha otu ụbọchị.
Ezeme sitere n’akwa ụlọọgwụ  kwuo okwu wee sị na ya emeghị mgbagha ọbụna n’ebe ndị uweojii nọ nke ga-ebute ịgba ya egbe.
Ọ gakwara n’ihu kwuo na kọmishọna bụ Garba Umar, enyela iwu maka ezigbo nnyocha na ya bụ okwu iji mata otu o si mee.
Mmemme inye asambodo ahụ bụ nke weere ọnọdụ n’ebe obibi gọvanọ dị n’Amawbịa ma bụrụkwa nke dọtara ụfọdụ ndị e ji okwu ha àgbá ìzù na steeti, ndị obodo eze ọdịnala abụọ ahụ, nke dịgbàdò n’okpuru ọchịchị Ọgbaru, tinyere ndị enyi na ndị na-echere ha ezi echiche.
ike ya ka ọ bụrụ ịgbà, ma sịkwazie na akụrụngwa ndị ahụ ga-enyekwazị aka n’ụzọ dị oke mkpà iji mee ka ya bụ ụlọ ahụ ike bụrụ eji ama àtụ.
Onye okwupụta okwu otu ndị ọlụ nchekwa nnọọrọ onwe Reaction Unit South Africa’ bụ Prem Balram, onye ndị ọlụ ha zara ya bụ oku kwuru na nwoke ahụ na-agba mbọ iyinye akwa ya oge ndị ọlụ ha bịara.
O kwuru si Ndị ọlụ nchekwa batara n’ụlọ ahụ ma jide nwoke ahụ ka ọ na-eyinye akwa ya,ebe ajị nwamba jupụtara n’ọbante pant ya.A kpọpụrụ nwoke ahụ na ya bụ ebe n’ihi mkpesa ndị agbataobi nyere maka ọdị mma nke ụmụ ha.
Ọ gakwara n’ihu kwuo na adịla na mbụ jide nwoke ahụ ebe ọ na-akwasa nkịta na ụmụ nwamba iko n’oge gara aga mana e meghị mkpesa obala n’aka ndị ọ dị n’aka n’ihi arịrịọ enyi ya nwaanyị rịọrọ.
Onye isi ụmụnwanyị ahụ bụ Oriaku Queen Dieseruvwe, kwuru sị, Anyị na-eme ngagharị iwe megide ndị Fulani na-achi ehi bụ ndị na-adakpo umunwanyị anyị n’ike n’ubi , ma na-echebirikwa ndị na-aga ahịa na ndi na-aga mọọbụ na-alọta n’ubi.Ha na-adakpo ha, ndi nwara anwa jụ, ha na-egbu ha mma.
Dịka Queen si kwu, otu nwanyị nke ndị Fulani na-achi ehi dakporo n’ike nwụrụ n’ụtụtụ ahụ n’ihi ya bụ alụ ha jiri ya mee, ebe onye nke ọzọ ha merụrụ ahụ na-anata ọgwụgwọ n’ụlọọgwụ.
Onye isi ekpemekpe ụka alakụba n’okpuru ọchịchị Ughelli, Imam Muhamadu Yong Okotie, kwuru na ya bụ ihe dị njọ ma kwe nkwa ileba ya anya.
Na nkuzi o nyere, otu nnukwu onye ahụike nyere nkuzi n’ebe ahụ, bụ Dọkịta Emmanuel Azụbuike kọwara ihe dị iche iche na-ebute ụdị ọrịa nrechasị ahụ dị iche iche e nwegasịrị, kọwaa njirimara ha, ihe ọ pụrụ iwètara mmadụ nakwa otu a pụrụ isi wee gbanarị ha.
Onye enyemaka gọvanọ na ANPC bụ Oliakụ Fanny Oguine, n’okwu ya gwara ndị ọlụ na ihe onye isi chọpụtara dị mma nke ukwu ma burụ ka ọ diri onye ọbụla nwetara ọzụzụ nkuzi na  Ulọ ọlụ ANPC mma na ọdịniru.
Onye sotere ya bụ Okonkwo Onyebuchi, ebe onye nke atọ bụ Decency Ifeanyi Umeokoli, onye Igboukwu, okpuro ọchịchị Aguata.Ifeanyi bụ nwa akwụkwọ na-agụ maka ikpe na National Open University’.
Onye isi oche mmemme ahụ, onye jibu ọkwa dịka onye isi oche Transition Committee Chairman, Orumba North,’ Emeka Aforka, gosipụtara afọ ojuju o nwere n’ebe ndị ukwe ahụ nọ.O tokwara ndi tuuru ugo na mmemme ahụ n’afọ 2016 na 2017 bụ Chinenye Amara na Okey Mehong.
Chiifu Aforka tokwara onye hibere mmemme ahụ bụ Ven Chukwuebuka Chukwuemeka maka ntuzi aka ya na ịgba mbọ n’ebe ndị ntorobia nọ.
N’ozi ekene ya, Ven Chukwuebuka Chukwuemeka kenere Rt Rev Ephriam Ikeakor, bụ bishọọpụ dayọsis Amichi Anglican Communion’ na Mama’ Amichi Dayọsis, Dame Nkem Ikeakor, maka nkwado ha iji hụ na ya bụ emume gara nke ọma.
Mmemme igùzòbe ya bụ amụma ọlụ nchekwa bụ nke  weere ọnọdụ ụbọchị Mọndè, ma bụrụkwa nke dọtara ọtụtụ ndị dị iche iche e ji okwu ha agba izu na ngalaba ọlụ nchekwa na steeti ahụ.
Ọ kpọkuzịrị ụmụafọ steeti ahụ bi n’ebe dị iche ka ghara ịtụ egwu ọbụla n’ịbata ụlọ n’oge ekeresimeeri a, maka na egwù ọbụla adịghị.
Nwoke ahụ, aha ya bụ Anayo Igwendu, ma bụrụ onye gbara afọ iri abụọ na isii bụ onye steetị Enugu.Ọ bụ n’elekere nke abụọ ụzọ ụtụtụ 2am ka ọ gara n’ebe ụgbọala ahụ dị wee malite iku mmanụ ụgbọala.
Otu onye ọnọ ka o mere kwuru na ọ bụ mgbe o kutechara mmanụ ma chọzia ka o were ihe foam’ hichatachaa mmanụ ahụ nke ọma ka aka ya ji tọkiri n’ime tankị ahụ.
E mechaara kpọrọ onye ohi ahụ gaa n’ụlọ ezumezu obodo ahụ ebe ọha na eze nọ wee gbaa ya nkiri.
N’okwu nke ya, onye nwe ụgbọala ahụ aha ya bụ Onyebuchi kọwara ihe ahụ merenu dịka akaọlụ Chineke, ma kwuo na ọ bụ n’ihi ekpere na ebumonu o mere n’ụbọchị gara aga.
O kwuru si na n’afọ 2017 ndị Nigeria bugaara Mexico akpati kontena zobo dị 1,983 ma nweta nde dollar iri atọ na is 35million n’ime ọnwa iteghete afọ ahụ.
O kwuru si ka ọ dị ugbua, elebago ya bụ nsogbu anya.Ọ  bụ ya ka anyị ji amalitekwa ibupu ya ọzọ.
Maazị Ụmar jizịkwara ohere ahụ kpọkuo ndị bi na mpaghara ebe dị iche iche ide mmiri na-enyegasị nsògbu na steeti ahụ ka ha hàzigharịa ọnọdụ ha, iji wee gbanahị ihe egwù ma ọ bụ ihe ndapụta ọbụla.
Otu ọ dị, nke nwaanyị n’ime mmadụ abụọ ahụ, bụ onye e mechaara kọwaa dịka Oriakụ Ọlụchi Nwafọr, bụ onye ọlụ n’ụlọ ọba ego First Bank’ dị na mpaghara Ọchanja nke Ọnịtsha.
N’okwu ya, Gọvanọ Obianọ kọwara na ọchịchị ya dị ma na-egosipute ezi njikere iji buso agha megide nsogbu ide mmiri, mbize na ihe ndị ọzọ na-echere obodo dị iche iche na steeti ahụ aka mgba, obodo ọbụla n’oge nke ya.
O kwuru na a ga-eweputa atụmatụ ọrụ bụ ịgba n’iji tinye ya bụ amụma n’ọrụ site n’ịme nchọpụta banyere ebe e kwesiri ịrụnyesi ụmụ ihe dị iche iche, ihe e ji aghọkọ mmiri, ebe mmiri si aga, akụrụ ngwa e ji akwalite ọnọdụ obibi ndụ nakwa ọtụtụ ihe ndị ọzọ.
Ọtụtụ ndị mmadụ ndị kwuru okwu ma tụpụtakwa atụmatụ dị iche iche n’ọgbakọ nkụzi ahụ nyere ntụzi aka ka e mezuputa iwu nile nke ụlọ ọrụ ASWAMA iji wee nwe ike ịbagide n’ọrụ ahụ ma rụkwa n’ozuzu oke na n’otu o kwesiri.
bụ gọvanọ Willie Obianọ, ọtụtụ mmadụ, ndị òtù na ụlọ ọlụ dị iche iche gbàgòrò iji bèlata ihe nhịa ahụ ndị ahụ na-agabiga na ime ka ọnọdụ kawanyere ha mma, ma kpekwazie ekpere ka Chineke kwụghàchi ma gọzie ha niile n’otu n’otu.
N’okwu ya dịka ọ na-anabàta ihe onyinye ahụ n’aha ndị ahụ, onyeisi oche kọmitii na-ahụ maka ndị iju mmiri chụpụrụ be ha na mpaghara Ọgbaru, bụ Maazị Ben Nwasike gosiputara obi ụtọ ya maka njem nleta ahụ, ma kelekwa ha bụ ndị bịara abịa.
Ọ kọwara nke ahụ dịka enyemaka n’ụzọ pụtara ìhè n’igbo ọtụtụ mkpa dị iche iche ndị ahụ na-agabiga na ime ka ọnọdụ kawanyere ha mma.O kpekwazịrị ekpere ka Chineke gaa n’ihu ịkwụghàchi ha mmaji mmaji n’ebe ọbụla ha siri wepụta.
Ochanya Ogbanje,onye e liri ozu ya abali ole na ole gara aga bụ nwata akwụkwọ na Federal Government Girl’s College, Ugbokolo na Steeti Benue.
Dịka ọrịa ọjọọ ahụ gburu ya malitere, ndi dibia bekee chọpụtara na e mebiele ihe n’ahụ nwaanyị ya,  tinyekwara ike nsị nwata ahụ.
Ka ihe siri gbata kwụrụ, otu dị iche iche na Nigeria na-agbasi mbọ ike ka e kpee ikpe mkwụmọtọ n’isi Ochanya Ogbanje.Otu ndị ahụ gụThe National Council of Women Societies NCWS, The International Federation of Women Lawyers FIDA, Civil Society Organisation, w.d.g,
N’okwu ya na nkenke ọgbakọ a chịkọbara iji gbapee amụmà inye ọzụzụ ahụ, onyeisi ụlọ ọlụ ahụ, bụ Maazị Chuka Nnabụife, kọwara nke ahụ dịka otu n’ime atụmatụ dị iche iche e ji n’aka ugbu a iji nwògharịa ya bụ ụlọ ọlụ ka ọ bụrụzie eji ama atụ.
O mere ka a mara na ihe na-ewuzị ugbu a na ngalaba mgbasa ozi bụ usoro dijitaalụ, bụ ụzọ ọgbara ọhụụ e si agbasazị ozi ugbu a, ma kọwaa na ụlọ ọlụ ọbụla na-esonyeghị ma ọ bụ banye na nke ahụ ozigbo ozigbo, ị mara na ahịa èkpùdola ya,
bụ ikuzi otu e si agbakọ ego maka ndị lagoro ezumike nka, tinyere ọzụzụ ndị ọzọ ha ga-achịkọbakwa n’ọdịnihu, bụ nke ọ kọwara dịka nke ga-enye aka n’ụzọ pụtara ìhè ime ka mba ụwa mara ụlọ ọlụ ahụ na ihe ndị ha na-emepụta.O tokwazịrị aka na-achị steeti Anambra,
bụ Gọvanọ Willie Obianọ n’ihi mmasị ya na ezi agbam mbọ ya n’ịkwàdò, iwulite na inwòghàrị ụlọ ọlụ ahụ ka ọ nọrọ n’ogoogo mba ụwà.
N’okwu ha n’otu n’otu, ndị na-enye ya bụ nkuzi, bụ Maazị Emeka Iheonnnaekwu na Maazị Paul Nwankwọ, na ògbò ha nke na-akụzi maka otu e si ágbàkọ ego maka ndị lagoro ezumike nka, bụ Maazị Jude Aladị kọwara atụmatụ inye ọzụzụ ahụ dịka nke magburu ònwé ya,
Onye nhazi akwụkwọ akụkọ ndị ụlọ ọlụ a Editor bụ Rose Oranye kelere Chukwu maka  mmemme ụbọchị ahụ ma kelekwa onye isi ụlọ ọlụ a bụ  Chuka Nnabuife maka ezi echiche ya nakwa ime ka nkuzi a bia dịka ọ dị taa.
O jikwa ohere a kwee nkwa n’aha ndị a ga-enye ọzụzụ ọmụmụ ihe a na ha ga-eme nke ọma iji kwalite ụlọ ọlụ a n’ịgbasa ozi.
Inye ọzụzụ ahụ bụ nke ndị sitere ngalaba dị iche iche nke ụlọ ọlụ ahụ na-esonye na ya, ma bụrụkwa nke a nọ na ya wee na-elebà anya n’ihe ọmụmụ’ branding, online reporting, blogging, digital marketing, e-mail marketing’ na ọtụtụ ihe ọmụmụ ndị ọzọ.
N’akụkụ nke ya, onye nhazi ọrụ ahụ, bụ Mazị Michael Ifensọ kọwara na ihe kwụdosiri ike na mbọ ọchịchị Obianọ na -agba bụ iji wee nwee gburugbuu bụ ịgbà, ma sịkwa na onye ji ọrụ ngo ahụ bụ onye ụlọ ọba ego mba ụwa hiri asaa n’anya wee họpụta.
Ya bụ onye ji ọrụ ngo ahụ, bụ Mazị Frank Nnaji kwuru na ha ga-amalite ọrụ ozigbo ozigbo ma tinyesie ihe nile a ga-eji rụ mbize ahụ n’ọrụ, iji hụ na ha rụchara ma kapịa ya ọnụ n’oge kwesiri.
Buharị mere ka a mara nke a n’okwu ya na nzukọ ndị isi ọchịchị otu ndọrọndọrọ APC nwere ụbọchị Tuuzdee n’isi ụlọ ọrụ ha dị n’Abụja, ma kwuo na obi atọgbuola ya banyere otu ọchịchị ya siri weta ezi mgbanwe na mmepe dị ukwuu na ngalaba nile nke ala anyị.
O kwuru na ahọ na-abịa abịa ga-abụ kpọọ kpọọ nyere otu ndọrọ ndọrọ ahụ, maka ihe chere ha n’ihu, tinyekwuoro nhọpụta a ga-eme na steeti Ekiti na Osun n’ọnwa Julayị na Septemba ahọ a, n’otu n’otu.
Onye isi ala a kwuru nke a na Jalingo, Taraba Steeti, oge ọ gara njem iti aka n’obi n’ebe ndị  mmadụ tufuru ndụ  ha n’ọgbaghara ahụ dapụtara ebe ahụ na nwa mgbe gara aga.
Onye Fulani ọ bụna e jidere ka ọ ji egbe AK-47’ a ga-akpụpụ ya ụlọikpe.O kwuru nke a n’obi gọọmenti Jalingo ma kwaa arịrị maka adịghị n’otu na ka ndị ahụ e sighị nwee ike ibi n’udo dika umunne.
O kwuru na ọ ga-azọlikwa njem di otu a na steeti Zamfara na Benue ka ọ kasikwa ma tie ndị  ndị nke ha tụfuru ndụ ha aka n’obi.
Onye isi ala kpọkuru ndị ọchịchị obodo ndị eze na steeti ahụ ka ha kwusaa udo n’etiti ndị ha na-achị ka ha wee nwee ike inwe ezi mmekọrita.
Onye Fulani ọ bụla e jidere ka o ji egbe AK-47’ a ga-akpụpụ ya ụlọikpe.Ụnụ bụ ndị ọchịchị obodo ga-anọgide n’oche ọchịchị ụnụ ruo n’ọnwụ eleghi anya ishiakụ gọvanọ na mụ onwe m a gaghị anogide n’oche ọchịchị ogologo oge, mana ụnụ ga-anogide na ya ruo n’ọnwụ.
Ndị nọchitere anya agbụru Yandan, Fulani na Mambila bụ ndị kwuru okwu n’ọgbakọ a kpọkuru onye isi ala ka o guzobe ikpemkwụmọtọ n’ala ahụ ka ndị mmadu wee bie n’udo.
N’okwu ya na mbụ, gọvanọ na-achị Taraba Steeti bụ Dairus Ishiaku gosịrị mmasị ya otu onye isi ala si wepụta oge bia na steeti ahụ maka iti aka n’obi.
Ishiaku gara n’ihu kwuo na nsogbu dị na steeti ahụ gbochiri mmepe na ọganihu na atụmatụ ọma di iche iche nke gọọmenti steeti ahụ malitere na mbụ.
MINISTA na-ahụ maka njem ụgbọelu bụ Hadi Sirika e kwuola na gọọmenti etiti e nyela nkwado ya maka iwulite ọdụ ụgbọelu Enugu na Benin n’ogo njem mbe ofesi.
Sirika kwuru na nkwado a bụ maka ihi na ọdụ ụgbọelu elu Enugu na Benin so na ọdụ ụgbọelu ochie e nwere na ala Nigeria, tinyekwara na ogbe ahụ kwesịrị ịnwe ọdụ ụgbọelu bụ ịgba nke kwesịrị ọnọdụ akụ na ụba na-ewulite na ya.
Njem ụgbọelu bụ a kwaa akwụrụ na-ejikọta azụmahịa, omenala, tinyere mba na mba.Ọdụ ụgbọelu bụ a kwaa akwụrụ na-ewete mmepe na ọganiru.
O kwuru na ha na gọọmenti steeti ndị ahụ ga-agbakọ aka wee nyụọ ya bụ mamịrị ka o wee gbaa ụfụfụ ma chawapụ n’ime ọnwa iri na abụọ.O kwuru na ọdụ ụgbọelu Benin ga-abụ e ji ama atụ.
Gọvanọ Obaseki na mmemme a, gosiri mmasi ya n’ebe gọọmenti etiti nọ maka mbọ ha n’ịwulite ọdụ ụgbọelu Benin n’ogo dị elu.
Ụkọchukwu Osuigwe n’okwu chukwu ya n’ofufe nru ahụ, chetara  na ọ bụrụ na chineke e mere ụmụ Isreal ihe ọma,na ha na-aga Jerusalem chụọ aja ekpere ma ugbua, n’ihi na Christi abịagwo chụọ aja, ọ bụzị ekele ka mmadụ nwe inye Chukwu mgbe o meere haị ihe ọma.
Onye ụkọchukwu a siri n’ezie na onye isi ụlọ ọlụ a bụ Chuka Nnabuife malitere ọchịchị ya n’ime chukwu mana aga n’ihu n’ime chukwu.
Onye isi ụlọ ọlụ a kelere Chukwu maka ụlọ ọlụ a ma sịi na afọ 2017 siri ike mana ọ bụ afọ Chukwu jiri mere ANPC ihe nke ha na-ariọ kamgbe arọ iri abụọ na isii gara aga.
Nwada Chinenye Offor, otu onye  ọlụ tugworo ugo ugboro abụọ dịka out n’ime ndị kacha alụ ọlụ n’ụlọ ọlụ ahụ kenere ndị ụkọchukwu na-kwa ndị ọzọ bịara sonye na mmemme ahụ.
N’akụkọ dịkwa ka ibe ya, ọrụ amalitekwala n’uju n’okporo ụzọ Esther Obiakọr dị n’Ifite Awka n’ isi obodo steeti ahụ, ma bụrụkwa nke a ga-akapịa ọnụ tupu ọnwa ekeresimeesi afọ a.
Onye ọzọ, Mazị Kingsley Afọ, kọwara ọrụ ụzọ ahụ dịka nke bịara na mgbe a tụrụ anya ya, ma sị na nke ahụ ga-eme ka a kwụsị inwe oke npakọsị ụgbọala n’Ifite.
E kwuru na Mazi Oguejiofo bụ onye ji ego achụ nta ego n’Ọnitsha mana ọdachị a dapụtara oge ọ lọtara ụlọ ka ọ hụ ndị be ya, ma bụrụzie onye nwa ya nwoke dulara mmụọ n’ike.
Ọnye kọwara ka o si mee kwuru na ọ sụrụ nna ya mma ọtụtụ ugboro oge nna ya gara n’ihu na- agwa ya na ya ejighi ego n’ihi na ya onwe ya na-achọ ego ọ ga-eji gbanwe njini ọgbatumtum nke ya.
Ifeanyi gakwara n’ihu ịsụ onwe ya mma, eleghị anya ka o gbuo onwe ya mgbe ọ chọpụtara na mmiri a ńaana garị.
Ụfọdụ ndi obodo kwuru na mgbe Ifeanyi gbuchara nna ya, ọ gara n’ arụsi dị n’ihụ ụlọ nna ya wụsa ọbara nna ya.
Ọde akwụkwo mgbasa ozi Anambra State Police Public Relations Officer’, ASP Nkiruka Nwode, oge a kpotụụrụ ya kwetere na a nwụchịkọọla nwa amadị ahụ na ka ọ di ugbu a, e bidola ime nnyocha gbasara okwu ahụ.
Sir Chuka Nnabuife, Managing Director’ ụlọ ọrụ a na ndị ọrụ nile, ma ndị lagoro ezumike nka, tinyere ndị enyi na ndị na- echere ha ezi echiche nukọọrọ gaa n’ụlọ ụka St Thomas Aquinas Catholic Church’ Awka, gaa tụọrọ Chineke mma mma maka ọrụ ọma ya n’ebe ha nọ.
Adịlarịị na mbụ malite nke a site n’ikpe ekpere n’ụlọ ọrụ a, ebe ndị ụkọchukwu bịara ma gọzie ebe nile.
Ma ka ọ dị ugbua ,aka na-achị Anambra Steeti bụ Chiefu Willie Obianọ e meerela ha ka ya bụ ihe di wọrọ ogori zụọ n’ahịa.Ọńụ wee jụpụta ha obi makana enye nwata ihe tụrụ ya n’anya, ọ sị ma e nyere ya nye onye.
Mgbe a gbasara ụka, ọtụtụ ndị mmadu soro wee lota n’ụlọ ọrụ a, ebe a nọrọ mee oriri bịam bịam n’ọnụ site n’ikụ ngazị n’eze ma were olilo mmanya dị iche iche gbaara ya ụgbọ.
Ọtụtụ ndị mmadu bịara ma nye ndụmọdụ na nkọwa dị iche iche tinyekwara ndị National Light Art House’ bụ ndị mere ihe emereme dị iche iche iji mee ndị mmadu obi ụtọ,tinyekwara onye ọgụ egwu aha ya bu Urch,nke isi egwu ọ gụrụ bụ Amandianaeze.
Sir’ Hyacinth Nweke, onye jibu ọkwa dịka Kọmishọna n’Anambra Steeti kwuputara obi ańụri ya n’ebe ndị ọrụ National Light lara ezumike nka nọ.
Sir’ Tony Otikpa, onye isi otu ndị ọkwa nka na Nigeria Society of Nigeria Artists’ ngalaba Anambra Steeti, kụziri Sir Nnabuife mgbe ọ nọ n’ụlọ akwụkwọ kelere ya  maka mbọ ọ gbara iji hụ na e kpochara ụlọ ọrụ ha iji mee ka ebe nile dị ọcha.
E ji ekpere were weta ọnọdụ a na njedebe.Chidi Okoye gwara ndị ọrụ ka ha makuo Chineke ma rụọ ọrụ ha nke ọma.
Mazị Andy Ụba kpọkuzịrị onye ọbụla ka ọ mịnye mma ya n’ọbọ ma gbaso ọnọdụ udo iji wee hụ na ya bụ nsogbu abawanyeghị, ọbụnadị dịka nnyocha na-aga n’ihu banyere nke ahụ.
Mmemme idu n’iyi ọrụ ahụ bụ nke weere ọnọdụ n’ama egwuregwu Alex Ekwueme ma bụrụkwa nke e mere kpọmkwem n’elekere mbụ nke ehihe ụbọchị Satụdee gara aga, site n’aka ọka ikpe steeti ahụ bụ ọka-ikpe nkwụmọtọ Peter Umeadị.
O kwere nkwa ma kwesie ya ike na ọchịchị ya nke abụọ ga-amagbu onwe ya, ebe ọ ga-arụpụtasịkwa ọtụtụ ezi ọrụ pụrụ iche ma mepụtakwa ọtụtụ ihe a hụrụ anya karịa ka o mepụtara n’ọchịchị ya nke mbụ.
Ụfọdụ ụmụafọ Igbo na-ewu ewù n’iti egwu, nke gụnyere Tekno na Flavour wụchakwara n’ebe ahụ wee were egwu oringo kpọrie ndị mmadụ ụbụrụ.
Onye bụ onye isi ya bụ ụlọ ọlụ na steeti Anambra bụ Mazi Sule Momodu,bụ onye kwuputara nke a n’Awka, kọwara na a mara ha ikpe maka na ha ji anwụrụ ike di iche iche dịka cocain’, heroin’ wdg.
Onye isi NDLEA kọwara na mmadu iri na iteghete bụ ndị e jidere n’afọ 2017 ebe mmadụ atọ bụ ndị 2018.
Mazi Momudu gara n’ihu kpọkuo ndị ụka na ndị ọchịchị obodo ka ha nye aka na ya bụ agha ịchụ ọgwụ ike ọsọ ụkwụ eru ala.
Gọvanọ kpọrọ oku a na mmemme ịkwalite omenala Igbo, nke ahọ 2018, bụ nke a chịkọbara site n’aka ụlọ akwụkwọ Igwebụike dị n’Awka.
Na mbụ n’ozi nnọọ ya, onyeisi ụlọ akwụwkọ ahụ, bụ Dọkịta Anaekeokwu kọwapụtara ụfọdụ uru dị iche iche asụsụ na omenala bara, na otu o siri kwesi nkwalite, ma kọwaa na nke ahụ dịka ihe mbụ nyere ha mkpali ha ji achịkọba ma na-ahazi mmemme dị otu ahụ.
Oke mmemme ahụ  dọtara ọtụtụ ndị sitere na ngalaba dị iche iche na steeeti ahụ, ma bụrụkwa nke a nọrọ na ya wee tụọ ndụ mmanụ site n’iri ụdị nri ndị Igbo dị iche iche nakwa mmanya ngwọ na nkwụ elu e jiri wee gbanyere ya ụgbọ nwa mkpi.
N’akụkọ dịkwa ka ibe ya, Gọvanọ Obianọ nọkwara na mmalite izu ụka a wee zigara ndị ụlọ ọgbakọ omebe iwu steeti Anambra aha ndị ọ chọrọ ịkpọlite dịka ndị kọmissiọna ministrịrị dịgasị iche iche na steeti ahụ.
N’ịgba aka ebe banyere nke ahụ, onyeisi otu jikọtara ndị nne na nna n’ụlọ akwụkwọ ahụ, bụ Mazị Bashir Manzo kọwakwara na ndị agbataobi ya e soro tọrọ ụmụ ha kpọrọ ya ma kọwatara ya na a tọhapụrụla ha ụmụ ha.
A chọpụtara dịka akwụkwọ e ji edọkọ ihe si gosi na ọ bụ n’afọ 20O4 ka e si Lagos wee kpọta Oriaku Anene n’ụlọ ebe a na-elekọta ndị nwere nsogbu isi na Nteje nke dị n’okpuru ọchịchị Oyi.
E kwukwara na ọ bụ n’afọ 2014 mgbe ha batachara n’ọchịchị ka Oriaku Obiano ji wee gosipụta mmasị pụrụ iche n’ebe ya bụ nwanyị  bụ  nne  ụmụ ise, wee bido nyebe ya ọgwụgwọ.
Onye Kọmishọna na-ahụbu maka ọdịmma ụmụnwanyi na steeti a bụ Dọkịnta Victoria Chikwelu kwuru na ọ bụ nwa mgbe gara aga ka Oriakụ Obiano jikọtakwara ya bụ nwanyi na ezinaụlọ ya n’Awka, Anambra Steeti.
Kọmishọna a kwuru si, ka Oriaku Anene kwuputara na ọ bụ onye Awka, anyị mere nyocha wee nwee ike chọpụta ma hafekwa ya n’aka ụmụ ya n’Umudioka Awka.
Ya bụ mkpamkpa bụ nke were ọnọdụ ụbọchị Monde gara aga ma bụrụkwa nke wetara ọtụtụ mmerụ ahụ nyere nwa amadi ahụ, dịka ha weere mma bọọ ya ka anụ ehi.
N’okwu ya banyere nke ahụ, onye okwupụta ndị uwe ojii na steeti ahụ, bụ Mazị Ebere Amaraizu kọwara na mwakpo ahụ bụ eziokwu, ma sịkwa na ndị ọlụ ha amalitego ime nnyocha banyere ya bụ ajọ ọnọdụ.
Nke a bụ egwụ na-adị ewụ na ọkụkọ n’ọnụ ma a na-eme emume ụka nne.Ụka nne bụ oge ndị ụka jị aka ụka wee kelee Chineke maka ọnyinye nke ndị nne.
Bishop na-anọ na ya gozie mmanụ dị iche iche nke ụka ji alụ ọlụ.Mmanụ a gụnyere mmanụ e ji echi echichi dịka ụkọchukwu na ndị eze, mmanụ e ji agwọ ndị ọrịa wdg.
Mana ọbụ gịnị na-emezi n’oge a Ụfọdụ na-egbuzi dị ha, ụfọdụ na-alụsọ dị ha ọgụ.ịhe ndị a jọrọ njọ n’ihi na ọ bụghi ejiri mara onye nne.
Ụmụ mmadụ na-eji ihe onyinye dị iche iche nke gụnyere ego, ọgbụrị ehi, ihe oriri wdg wee gbara egwu gaa n’ihu Chineke wee tuo ya aha.
Ndị bishop nọ n’emume ndị a bụ bishop Awka Diocese bụ Most Rev.Dr’.Paulinus Ezeokafor, Bishop’ Jonas Benson Okoye na Bishop’ Peter Eberechukwu Okpaleke.
Ya mere ọ bụ ọlụ onye nne ịlekọta ma onye ụkwụ ma onye nta nọ n’ezinaulo, tinyere odịbọ ma ohu.
Mgbe nne mere ọkenye, ọ bụ ọke na ọlụ dịịrị ụmụ ya izụkọta ihe ọrịrị, ịhe ońụnụ, akwa, ola nti na nke aka, tinyere ihe akụ na ịhe enwe enwe wee meere nne ha ụka nne makana nne bụ ihe ukwu.
A biazie na region’ abụọ e kewapụtara ọhụrụ, ụmụ mmadụ nuputara n’igwe n’obi ańụri wee soro chụọ aja mass’ mbụ na mbụ ya.Nke a were bụrụ ihe nnukwu oke ọńụ.
Ụzọ agaghị ụbọchị ahụ n’Achina na Nimo n’ihi na ọ bụ agha a kara aka nke a naghị eri ngwọrọ.
Gọvanọ Obianọ kpọrọ oku a n’okwu ya na mmemme ịchụ aja ofufe dị nsọ e jiri merube ụbọchị Easter’, bụ nke weere ọnọdụ n’ụlọ ụka Katọliki St Joseph dị n’Agụleri, bụ obodo ya bụ agụ nwoke.
Gọvanọ Obianọ jiri ohere ahụ wee sị ndị Anambra Mmemme Isita Ọma, ma mezie ka ha mara na Christ hụrụ onye ọbụla n’anya, wee ruo nke ịnwụ ọnwụ n’elu obe.
Na ntụnye nke ya, onye ode akwụkwọ ukwu nyegara gọvanọ, bụ Sir’Willie Nwokoye, kọwara na mmemme Isita nke afọ a ga-ewetara ndị Anambra nile ntọhapụ, mmepe ụzọ nakwa mbuli elu n’ụzọ dị iche iche, ọbụnadị site n’ọchịchị Gọvanọ Willie Obianọ.
Ihe pụtakarịchara ihè na ya bụ ofufe nru dị nsọ, bụ abụ dị iche iche a bụrụ site n’ọnụ ndị ọbụ abụ, tinyere ịtụ mmamma a tụrụ site n’aka ezinaụlọ dịgasị iche iche.
Ya bụ Igwe Mbamalụ bụzị onye a ma ugbu a dịka Eze Ojoto, nke atọ’ nakwa dịka Eze Ọranyelụ n’Ojoto’.
N’okwu nke ya, Igwe Roland Odegbo, bụ Igwe Nteje nakwa otu n’ime ndị bịara ịnọnyere ya, kelere Chineke onye mere oke ụbọchị ahụ, ma kpekwazie ka o nye Igwe Mbamalụ amara, ike na mmụọ iji wee chịa dịka o siri bụrụ mmasị ya.
Ihe pụtakarịchara ihè na ya bụ mmemme bụ ikpube Igwe Glerald Mbamalụ okpu kpọnkwem dịka Igwe Ojoto, egwu uhie a gbara, inye igwe ihe onyìnye dị iche iche, tinyere mmemme ịkụ ngajị n’eze, bụzị nke mere ka ụbọchị magbuo onwe ya.
Mmemme ahụ bụ nke weere ọnọdụ n’ụlọ ezumezu nke ọba akwụkwọ Kenneth Dike dị n’Awka, ma bụrụ nke dọtara igwe mmadụ sitere na mpaghara ebe dị iche iche n’ala Nigeria.
Ihe ndị pụtakarịchara ihè na mmemme ahụ gụnyere ịgụpụta abụ site n’ọnụ ndị ọzọ na-ede akwụkwọ nọkwa na mmemme ahụ, ịwa achịcha e mere maka ya bụ mmemme, ikpughepu akwụkwọ ọhụụ ahụ bụ nke e mere site n’aka eze nwanyị Igboezu Ọlụchukwu na ịgbazị ọnya ego maka akwụkwọ ahụ kpọmkwem.
O mere ka a mara na mbọ nile a gbara iji wee zọpụta nwata ahụ bụ nke amịtaghị mkpụrụ ọbụla, wee rukwaa oge a hụzịrị ozu ya ebe ọ tọgbọrọ n’ụtụtụ echi ya.
Dika onye akaebe si kwuo, nwoke a ji monday hammer’ nakwa akọrọngwa ndị ozo wee bịa na gburugburu ahụ,rigoro n’elu ebe mmiri si awụdata, nke ndị bekee kpọrọ Water fall’ wee bido mebisibe ya.
Tupu o bido,o kwuru na ọ nwere ọgwụ ogwọrọ nke enili na,’round about’ tupu e tinye ọkụ ndị ahụ,mere na ndị na-azu ahịa na Abakpa nakwa ndị Abakaliki bụ ndị ajọ ihe a jisi ike n’obodo, ime ka ha ghara ịga n’ịrụ nakwa ịjụ maka oke rulụ ha.
E kwukwara na owepụtara ụfọdụ ihe na ala ị ji wee gosi ndị n’ele ya anya nakwazi ndị na-azu ahịa n’ahia ahụ na nzọpụta ha adịgo n’ihi na o wepụgo ihe bụ ọgbata uhie n’ụzọ ha.
Ọ rịọkwara ndị mmadu ka ha ghara ichegbuụ onwe ha maka ihe ga-adakwasị ya n’ihi na ọ bụ mmụọ nsọ zitere ya,maka na onye zitere ya agaghị ahapụkwa ya.
E kwukwara na onye isi ala anyi bụ Mohammadu Buhari, na mkpụrụ ụbọchị iri anọ nke onwa Nọvemba n’afọ pụkụ abụọ na iri na asaa, bịara maka ngosiputa ihe akpụrụ-akpụ nke nna na onye ndu bụ late Ezeogo’ Dr Akanu Ibiam nke Ebonyi steeti.
May, onye kwuru nke a n’ọgbakọ ha nwere na Westminster, kwuru na e kwesighị inwe iwu machibidoro ụdị alụmalụ a.
Jezọs, onye nzọpụta anyị gosipụtara na alụm dị na nwunye gbasara nwoke na nwanyị.Mathew 194.Rev Ayokunle kọwara na atụmatụ Chineke gbasara alụm dị doro anya nke ọma.Nwoke na nwanyị na-anọkọ dị ka di na nwunye ma site na ya mụta ụmụ.
O kwuru na ọ bụladi ka ndị mba Britain na ndị mba ndị ọzọ kwadoro ya, omeghi ya ka ọ bụrụ ihe ziri ezi.CAN agaghị anabata ihe ọ bụla adaghi na ntụzi aka nke Chineke.
British Prime Minister’ ga-amuru akọ site n’ụmụanụmanụ bị n’ọhịa.N’agbanyeghị na ha bụ anụọhịa, ha anabataghị mmekọ oke na oke ma ọ bụ nwunye na nwunye.
N’ikpeazụ, o kwuru na ụdị alụmalụ a dị njọ, na o so n’ihe Chineke jị kpochapụ Sodom na Gomorrah n’Akwụkwụ Nsọ.
Ụkọchukwu ahụ bụ Rev Fr’.Jude Egbuom, bụ ụkọchukwu nke St Patrick’s Catholic Church, Amucha, n’okpuro ọchịchị Njaba na steeti ahụ.Ọ bụ onye Umuwala nke dị na Nkwerre.
Ndị ahụ wakporo ya n’ihe dịka elekere asatọ nke abali na Monde, ka ọ gara ebe a na-akpụ isi n’okporoụzọ sitere Anara gaa Nkwerre nke dị na Nkwerre.
Otu onye obodo ahụ kwuru sị, ka ihe siri dịrị gbasara ogbugbu e gburu ya bụ ụkọchukwu na-egosi na ọ bụ ndị oji egbe ezu ohi mere ya.
Onweghị ka ọ bụrụ ndị e ziri ezi ka ha gbuo ya.Onye ka onye ụkọchukwu na-achọghị nsogbu mejọrọ O si n’obodo anyị, Nkwerre, ma na-alụ ọlụ mgbasa ozi ya na Njaba nke dị n’okpuru ọchịchị dị anyị nso.
Ndị omekome ahụ gbukwara onye ọzọ bụ onye nke amatabeghị onye ọ bụ.Ụkọchukwu ahụ ji akwa ụkọchukwu ya oge ha gbagburu ya.
DỊKA akụkọ gara n’ihu na-agbasawanye, gọọmenti ala anyị ekwela nkwà ịgbata ọsọ enyemaka na ya bụ ọgbara ụwa gharịị’ dapụtara na Nnewi, bụ ebe e kwuru na otu mmiri dị n’ime ọhịa takpọrọ wee ghọrọzie okwute na icheku na-ere ọkụ ma na-esikwa ajọ isi.
Ya bụ ajọ ọnọdụ bụkwa nke e kwuru na ajọ ísì ahụ na-esí na ya apụta egbuola mmadụ iri na ise n’obodo ebe ahụ ya bụ ihe nọrọ wee mee, bụ ime ógbè Umuozu dị n’ógbè Otolo dị n’okpuru ọchịchị Nnewi North nke steeti Anambra.
O mere ka a mara na o nweela ndị e zipụrụ site na mịnịstịrị ahụ maka ịgaru ma were anya ha hụ ebe ahụ ya bụ ihe mere, ma sị na bụ otu ụzọ kacha mma a pụrụ isi wee gbasoo ya bụ ọnọdụ.
N’otu aka ahụ, ụmụ Nigeria mmadụ iri na anọ bụ ndị katọrọ ogbugbu e gburu onye otu ha na North West Province obodo ahụ n’ọnwa Febuari ka nọkwa n’ụlọ itiri.
NdỊ ndu Ohaneze Ndigbo ụwa nile gbaa gburugburu, ngalaba ndị ntorobịa Ohaneze Youth Council Worldwide’ OYC akpokuona ma rịo gọọmentị etiti ka ọ gbata ọsọ enyemaka na mkpamkpa ide mmiri na-akpa na mpaghara ụfọdụ na steeti Ebonyi na Abia.
Gọọmenti etiti agbarụọna ihu maka nke a ma kpọkuo ndị isi ọchịchị South Africa ka ha mara ihe e mere ka eweta oke ogbugbu a na-egbu ụmụ Nigeria nọ na mba ahụ n’isi njedebe.
Ha kwuru sị na ọnọdụ okporoụzọ sitere Abakaliki gaa Ugep, nke dị na steeti Ebonyi, tinyekwara Isikwuato nke steeti Abia, bụzi olulu odum, nke nwere ike ibute ọnwụ n’ebe ndị njem ụgbọala na ndị nile si n’ụzọ ndị ahụ eme njem nọ.
Ha gosipụtara ebumnuche ha site n’aka ndị nta akụkọ n’Abakaliki, isi steeti Ebonyi, site n’aka osote onye isi ha bụ Obinna Achuonye.
Ha gara n’ihu kwuo na obi dị ha mma maka ezi nghọta nke dị n’etiti ha na onye isi ala bụ Buhari, ọkachasi n’ịgba mbọ ịhụ na ndị South East’ ketara oke nke ha.
O kwuru na igwe mmadụ ahụ hapụrụ ya oge ha chere na ọ nwụọla.Onye okwuputa okwu a gara n’ihu kwuo na ọ bụ oge igwe mmadụ ahụ pụrụ ka ndị na-agafe agafe nyere aka buga Nwogu ụlọgwu Job Shimankane Hospital’ na Rustenburg.
N’ihi na ha chere na ọ ka dị ndụ, mana ọ nọzi n’ụlọgwu ahụ wee nwụọ.Miller rụtụkwara aka na mmadụ iri na anọ e tinyere n’ụlọ itiri n’ihi na ha katọrọ ogbugbu e gburu otu onye otu ha onye Nigeria na Febuari ka nọ n’ụlọ itiri.
O kwuru sị na ndị isi ndị uweoji gburu onye Nigeria ahụ n’ike na Disemba 17, 2017, oge ha enweghị ike inapụtanwu ya ego.
Miller gakwara n’ihu kwuo na ndị uweoji ahụ bụ ndị nke agbapụtarala na bail’, ebe ndị katọrọ ogbugbu e gburu onye otu ha ka nọ n’ụlọ itiri.
Otu o sila dị, ọtụtụ ndị ọnụ ruru n’okwu na Nigeria akatọọna ọdachị  a ma gwa gọọmentị South Africa ka e lebaa ya bụ ọnọdụ anya, ka arụ a ha ji ụmụ Nigeria eme bịa n’isi njedebe.
Onye ahụ a na-enyo enyo, nke onye kọmishona ndị uwe ojii n’Abia steeti bụ Maazi Anthony Ogbizi kpụgharịrị ma taa ya ụta maka isonye ajọ otu a.
BISHOP ụka Anglikan n’Onitsha, steeti Anambra, Dọkita Owen Nwokolo, adụọla ndị nile bị na akụkụ mmiri ọdụ ka ha kwapụ n’ụlọ ha ma kwaga n’ebe gọọmentị wepụtara ka ha birigodu wee ruo mgbe mmiri ga-akwusị.
O kwuru na ọ bụrụ na ha mee nke a, ọ ga-enye aka belata ọdachị nke ide mmiri n’ala anyị.
Nwokolo kwuru na arịrịọ a bụ n’ihi mkpamkpa ide mmiri kpara n’ala anyị n’oge gara aga, ma rụtụkwa aka otu e si tufuo ndụ ọtụtụ mmadụ ma tinyekwara ngwongwo ndị mmadụ ruru ijeri kwuru ijeri naịra n’ihi ide mmiri.
Ọtụtụ obodo n’Anambra West’ na ndị nọ n’okpuru ọchịchị Ogbaru na steeti ahụ bụ ndị ide mmiri wakporo na nso nso a ebe ha nọ tufuo ọtụtụ ubi na ụlọ.
Onye ụkọchukwu a dụrụ ndị niile bi n’ụdị ebe ahụ ọdụ ka ha nabata ndụmọdụ nke ndị ọkachamara n’ihe gbasara ide mmiri.
Ụmụakwụkwọ ibe ya chọpụtara nke a n’ihe dịka elekere iri nke ụtụtụ ụbọchị Monde ọnwa Septemba dị na mkpụrụụbọchị iri, ka ha gara ịgwa ya ka ọ gbatulata ụda egwu na-akụ n’ime ụlọ ya.
Nwa akwụkwọ ọzọ nọ n’afọ nke ikpeazu kwuru si kemgbe izuụka abụọ gara aga, Oteh bidoro na-akpa agwa n’ụzọ edochaghị anya.O bidoro na-agara onwe ya.
Otu osila dị, ndị uweoji steeti Enugu,ngalaba Thinkers Corner’ eburula ozu ya bụ nwata akwụkwọ ma kpọrọkwa ụmụakwụkwọ ise bụ ndị ga-enyere ha aka ime nnyocha.
OBODO juru nnọọ kpụmkpụm dịka ndị ntorobịa Ọmambala zukọrọ ma nuputakwa n’ịgwè wee merùbe mmemme iri ji ọhụụ ha nke ahọ 2018.
Ya bụ nnukwu mmemme bụ nke weere ọnọdụ n’ogbe Igboezunu Agụleri dị n’okpuru ọchịchị Anambra East’ nke steeti Anambra, ma bụrụkwa nke dọtara ọtụtụ ndị dị iche iche e ji okwu ha agba izù na steeti ahụ.
N’okwu nke ya, onyeisi nchere oge n’okpuru ọchịchị Anambra West n’oge gara aga, bụ Maazị Tony-Collins Nwabụnwanne, kọwara mmemme ahụ dịka nke magburu onwe ya, tòó ezi mmekọrịta dị n’etiti ndị ntorobịa okpuru ọchịchị niile ahụ, ma kpọọ oku ka a kwàlite nke ahụ iji mee ka o guzosie ike.
ỤKỌCHUKWU St.Jude Thaddeus Catholic Church,’Inoma, nke di na mpaghara Anambra West’ nke Anambra Steeti, Rev.Fr.Charles Chukwukelue Ebele, ka ekwuru na ndụ ya funarịrị ya na ihe mberede ụgbọ mmiri.
Onye hụrụ mgbe ihe mberede a mere bụ Azubuike Okwuoto Imoka,kwuru na enyị ụkọchukwu na ya onwe ya nọkwazi na ụgbọ ahụ mgbe ihe mberede a mere mana n’ihi na ọ nyere enyị ya life jacket’, o wee bụrụ onye na enwetaghị enyemaka mgbe ụgbọ a kpuru.
Ndị Anambra State Emergency Agency'SEMA,ka agwara maka ihe mberede a dịka ndị isi kwuru na ha ga-eme ihe ọbụla ha ga-eme iji wee bute ozu ya.
OTU na-ekwuru ndị onweghị onye na-ekwuru ha, ndị nke a maara dịka Human Diginity Restoration Association HDRA’ ekwela nkwa ịhazị ikpe n’efu maka ndị nga mmadụ asaa n’ụlọmkpọrọ dị n’Onitsha na steeti Anambra.
Ndị otu a kwuru na ihe kpalitere ha ime nke a bụ n’ihi ụfọdụ ndị nga bụ ndị a na-atụkpu ma gbahapụ n’enweghị onye ọ bụna na-abịa maka ịgbapụta ha afọ kwuru afọ.
Ọ kpọrọ aha otu onye n’ime ndị nga ahụ dịka Onyebuchi Onyema, onye nke si steeti Abia, bụ onye nke a tụkpuru n’ihi ohi ịgbawa ụzọ burglary’.
Achebe rụtụrụ aka na oge ikpeazu ya bụ onye nga pụtara n’ụlọikpe bụ n’ọnwa Aprel 2016 ebe Abraham Okeke, onye Obosi, nke dị n’okpuru ọchịchị Idemmiri North na steeti Anambra, bụ onye nke a tụpkuru n’ihi igwu wayo Advanced Fee Fraud 419’ bịara ikpeazu n’ụlọikpe n’ọnwa Ọgọstụ 2015.
ONYE isi ụlọakwụkwọ Migrant Farmers Children School,’ Aguibeje, Enugu Ezike na steeti Enugu bụ Nathaniel Idoko, abụrụla onye e nyere oche azụ n’ọlụ site n’aka ndị na-ahụ maka agụmakwụkwọ Enugu State Universal Basic Education Board ENSUBEB’, maka ịdakpo na imetọ ụmụakwụkwọ ụmụnwanyị anọ n’ụlọakwụkwọ ya.
A nọkwazịrị na mmemme ahụ kesàá akwụkwọ bànyere mkparịta ụbụbọ na nkwekọrịta dị iche iche e nwere na nzùkọ ahụ n’etiti steeti abụọ ahụ.
Ọ bụ n’ọnwa Ọgọstụ ka Idoko, onye nke gbara afọ iri ise jiri aghụghọ kpọrọ ụmụaka anọ nọ n’ụlọakwụkwọ ya bụ ndị dị agbata afọ anọ ruo n’afọ isii, wee baa n’ime ọhịa ebe ọ nọ wee metọọ ha.
Onye isi oche otu ENSUBEB bụ Ikeje Asogwa, kwuru sị anyị enyela ya oche azụ n’ọlụ, e nwekwara ike ịchụ ya achụ.Ọ bụ ihe ihere site n’aka onye kwesiri ichekwa ụmụaka ahụ.Anyị anaghị anabata ụdị agwa a.
N’otu aka ahụkwa, onye kọmishọna na-ahụ maka agụmakwụkwọ na steeti ahụ bụ Ọkammụta Pat Eze kwuru na ya bụ ihe bụ arụ nke kwesịrị ntaramahụhụ.Ọ gara n’ihu kwuo na ntị anụbeghị ụdị ihe dị otu ahụ.
Ọ bụ otu onye nne  ụmụaka ahụ Idoko metọrọ chọpụtara nke a nke mere ka ụwa mata arụ ahụ.Nwanyị ahụ ka a kọwara na ọ hụrụ ọbara n’ihe nwa ya jiri bụrụ nwanyị nke mere ka ọ jụba nwa ya ihe merenụ.
Nwatakiri ahụ kọọrọ nne ya otu onye isi ụlọakwụkwọ ha siri kpọrọ ha baa n’ime ọhịa ebe ọ nọrọ wee metọọ ha ma kwe ha nkwa izụtara ha ihe na ime ka ha gbaa ndị mbụ na klassị ha dị iche iche nke ga-eme ka ha gaa ibe ha.
O kwuru na ụlọakụ a bụ otu n’ime ihe mmemme atọ nke ngalaba ọlụ ugbo SME nke gọọmenti steeti ahụ kwadoolu site n’aka ndị Central Bank of Nigeria’.
Kọmishona kọwara na gọọmentị, site n’ọba ego, nyere ngalaba SME ndị ọzọ ego ka ha nwee ike ịgbazite ego bụ nke enweghị ike igbazite na Commercial Banks’.
O kwuru  sị, n’ọnwa Okutoba, anyi ga emecha ihe nile anyi kwesịrị ime, iji hụ na emepere ụlọakụ SME microfinance’.Gọvanọ ebinyela aka n’akwụkwọ ma nyekwa nkwado ya ilụ ya bụ ụlọakụ.Anyi a gaala CBN ma anyi ahụla ihe nile ekwesiri ime.
Anyi na-agba mbọ ịchịkọ akwụkwọ ịkike nile.Ha kwuru na ụlọakụ microfinanace’ ga agbazinye opekata mpe ihe dịka naira puku abụọ ma ọ bụ pụkụ ise ma ọ bụ kwa ihe ruru pụkụ naira ise.
Taa Uche Nwosu bụ onye isi ndị ọlụ Chief of staff, ana m ekpe ekpere na otu ụbọchị, aga m ekwe gị n’aka dịka gọvanọ nke Imo steeti.
Aga m aluzi ụlọakwụkwọ nile na steeti a, a na m emekwara ọtụtụ n’ime unu ebere bụ ndị kwuru na m emebisiela ụzọ nile.Ọ bụ maka mmiri ozuzo mmadu agaghị akọwanwu.
Ọ ka na agbagwoju m anya ma mmiri a ọ bụ ịhe mmerụ ahụ asiidi.A na m ekwe unu nkwa na-aga ahazi ịhe ndi a nile.Ịhe m na-eme bụ ka m tọọ ntoala nyere gọvanọ ọ bụla ga abata na Imo steeti.
Ndị eze iri abụọ na anọ n’okpuru ọchịchị Oguta, na steeti Imo, ebinyela aka ịkwụsị ihe a kpọrọ osu iji wee zọpụta ndị nke a metụtara site na mkpachapụ.
Ya bụ ihe nke dịbara gboo gboo bụ nke a maara n’ọtụtụ akụkụ ala Igbo dịka osu, ohu, ume, ebe a na-ewe ụfọdụ na ọ bụ ndị mmadụ ma ọ bụ alụsị nwe ha.
Ọ dụkwara ndị nne na nna ọdụ ka uche ha dị ya, ka ha na-eleru anya wee mara ihe ha na-eme.
Nwata nwanyị ahụ bụ nwa akwụkwọ primary’ nke isii, bụ onye dị ime ọnwa ise na izuụka abụọ ugbua.Nne na nna ha mụtara ha atọ, ya bụ nke izizi.
Ka ọ dị ugbua, ọ nọzị n’aka nchekwa nke ngalaba na-ahụ maka ọdị mma ụmụnwanyị Ministry of Women Affairs and Social Development’ maka ileta ya anya nke ọma.
Justice E.Eradiri, bụ onye lebara ya bụ ikpe anya mara Olama ikpe maka ịgbu ya bụ nwata nwoke ka ọnwa Ọgọstụ dị na mkpụrụbọchị iri na asatọ n’afọ 2016, n’Okada, nke dị na Yenagoa, bụ isi steetị ahụ.
Dịka o si kọwaa, onye na ekwuru ndị nyere mkpesa kpọtara ndị akaebe iri ma nwekwaa ihe ngosi exhibits iri na isii iji kwado ihe ọ na-ekwu, ebe onye na-azọ onye eboro ebubo nwere sọọsọ otu onye aka ebe nke bụ ya bụ onye e boro ebubo.
Nna onye nwụrụ anwụ bụ Daniel Kokorifa bụ onye ọlụ nchekwa okporoụzọ Federal Road Safety Corps FRSC’ kwuru na obi dị ya ụtọ otu e si bie ikpe nke nọgoro karia afọ abụọ.O kwuru na ụwa amatala na aka nwa ya dị ọcha.
Ha jikwara ohere ahụ wee too ndị ndu dị iche iche bụ ndị gbatara ndị gbapụrụ n’obodo ha na mba ụwa dị iche iche maka nsogbu ọsọ enyemaka.
Akira Furusho, bụ onye ahụ nwụrụ anwụ nke gbara afọ iri anọ, bụ onye achọpụtara na ọ na-agba ọbara n’olu
Nkwanye ugwu a, nke a kpọrọ Media Icon Award’, bụ nke ha kpebiri inye ya maka mbọ ya nile n’ọlụ mgbasa ozi.
Otu osisi anaghị emebe ọhịa.Dịka anyị na-akwanyere onye isi ụlọ ọlụ a ugwu, anyị echefughị ndị ọlụ ya maka mbọ ndị ha na-agba.
Sir Nnabuife, n’akụkụ nke ya,Daalu nụ Obi bụ m sọ añụri.Atụbaghị m anya mana ama m na ihe nile na-aga dịka Chukwu siri kwado ya.Ihe ọbụna bụ ebumnobi unu ga-abịa na mmezu ka Chineke na-enyewanye anyị ike ka anyi ghara ịgharịpụ unu.
Ụmụakwụkwọ nile bịara ije a ji añụri kelee ndị ọlụ ANPC nile bụ ndị nke ha kọwara dịka otu ezinaụlọ.
Ha bụ Nwagbo Miracle, Onwudinjo Peace, Anene Chinaza Peace, Tochukwu Godswill, Anikweze Anthony na onye isi ha SUG President’ bụ Igwebuike Ikenna.
Ụkọchukwu a bụ Rev Fr’ Stephen Echezeona, onye nke na-alụzi ọlụ ugbu a na St Peter’s Parish’, Oko, n’Orumba North’.
Fr’.Echezona bụ Vicar’ izizi lụlụ ọlụ na St Gabriel’, Okpuno.Ebe ahụ bụkwa ebe izizi ọlụlụ ọlụ ka e chichara ya ụkọchukwu.
O kelere Chineke n’ịsi mmmadụ nile ma kwuo n’ọnụnọ ọ nọrọ na St Gabriel’, Ọkpụnọ bụ ịhe inye chineke ekene.
Rev Fr’.John Oraemesi kọwara Fr.Echezona dịka onye nwere nsọpụrụ n’ebe ndị isi ya nọ ma kwukwa na ọ dị uchu n’ọlụ.
Ụkọchukwu nọchiziri anya Fr.Echezona dịka Vicar’ na St Gabriel’, Okpuno, toro ya maka ọlụ ọma ya ma rịọkwaa amara Chineke maka ịgbaso nzọ ụkwụ ya.
Onye nkuzi ụka, Mazị Charles Nwuba kwukwara okwu ọma n’isi Fr.Echezona.Otu onye ukwe bụ Elizabeth Ilonwa kọwara ya dịka egbe ọkụ matches’ n’ihi na o kwuru na ọ na-enwu ọkụ vam ka egbe ọkụ.
Mmadụ dịka Oriaku Lucy Okere na ọtụtụ ndị ọzọ gụnyere ụmụaka, ndị ntorobịa na ndị nne na nna toro Chineke maka Fr.Echezona .
N’okwu ya dịka ọ na-enye ya nkwanye ùgwù ahụ, onyeisi ndị òtù ahụ, bụ Maazị Godwin Nnanna, tòrò ya bụ gọvanọ n’ihi ihe dị iche iche o mepụtagoro nà mbọ pụtara ìhè ọ gbagoro iji gosi na ezi ọchịchị bụ ihe kwere omume n’ala Nigeria.
Innocent na mmadụ atọ ndị ọzọ bụ Ekendu Chidiebere, Tochukwu Samuel na Ikechukwu Nwankwo gbara izu ime ihe ọjọọ ahụ.
Ozi e nwetara n’aka ndị uweojii kọwara na ndị ntọrị ahụ bụ ndị nọzi na Force Headquarters’, Abuja, bụ ndị e jidere n’ihi nkpesa nke otu onye ikwu na ibe nwanyị ahụ bụ Agnes Semion kpesaara onye isi ndị uweojii  bụ Ibrahim Idris.
Otu onye kọkwara na Innocent bụ onye nke e buuru ya na nwanyị ahụ wee pụọ ụbochị a tọọrọ ya n’Aparazu Ogwu na steeti Abia maara ụzọ ya bụ mmiri siri baa n’opi ụgbogụrụ.
Innocent kwuru na iwe ya bụ ka ọ napụta nwanyị ahụ ego, ya na ka o wee taa enyi ya nwanyị ahụhụ maka iso nwoke ọzọ,
Innocent kwupụtara na ọ bụ anyaọkụ tinyere ya n’agwa ọjọọ ahụ.Ọ kwakwara arịrị na ndị ha na ha kpara nkata aghụ enyebeghị ha ego nke ha tupu a nwụchịkọọ ha.
Ya mere, ha kpọkuru onyeisi ala bụ Buharị ka o chegharịa echiche azụ ma gbaa mbọ hụ na a tọhapụrụ ndị ahụ pụọ na amamikpe ọnwụ ahụ.
Ndị otu a kpọrọ oku a ma kwe nkwa ahụ na nnukwu ọgbakọ ha chịkọbara, bụ ọgbakọ izugbe maka ndị eze ọdịnala nile nke steeti ahụ, nke ahọ 2018, ma bụrụkwa nke weere ọnọdụ n’isi ụlọ ọrụ ha dị n’obi gọọmenti, n’Awka.
Ihe pụtakarịchara ihè na ọgbakọ ahụ bụ ịnabata imirikiti mmadụ ndị nọrọ n’ebe ahụ kpebie ozigbo ma bata n’otu ndọrọ ndọrọ APGA dịka ha tụlere nke ọma wee chọpụta n’ezie na nke ahụ bụ ezinaụlọ ndị Igbo.
O mere ka a mara na ohere ọrụ pere mpe mana ndị na-achọ ọrụ bụ imirikiti, ma sị na ọ bụ otu onye siri hazie onwe ya na ozi achọm ọrụ ya pụrụ ime ka a họrọ ma wee ya n’ọrụ ahụ n’ime ndị ọzọ tinyekwara akwụkwọ.
Mmemme nnabata ahụ bụkwa nke dọtara onyeisi ngalaba ọmụmụ ihe ahụ, bụ Ọkammụta F.C Agbọdike, ndị nkuzi ndị ọzọ, nke gụnyere Dọkịnta Rosemary Anazodo, Oriakụ Chndịebere Nebo na ọtụtụ ndị ọzọ.
A nọkwazịrị na ya bụ mmemme wee too ndị ndu otu ahụ na Mahadum UNIZIK, nke gụnyere Nwaada Igboegwu Azọm osote onyeisi Izunna Okafọr ode akwụkwọ Ngwube Patrick odekọ ego Mụọdịmma Cynthia ojide ego na ndị ọrụ ha ndị ọzọ.
Ozi e nwetara site n’aka ezinaụlọ ha kwuru na Agaezichi na-enwebu mmekọ nwoke na nwanyị love affair’, nke jịkọtara ya na nwanne nne ya.
Nwanyị ahụ nwụrụ anwụ ka e kwuru na o nwetere ha n’ụlọ ka ha na-enwe mmekọ ma dọkwaa ha aka na nti ka ha hapụ imezi arụ mana nwa ya nwoke bụ Agaezichi dakporo ya ma tigbuo ya.
Mgbe ha chọpụtara na nwanyị ahụ anwụọla, akụkọ kọrọ na mmadụ abụọ ahụ gbapụrụ mana aka ndị ntorobia kpaara Agaezichi ma hafee ya n’aka ndị ọlụ agha bụ ndị nke bi n’ogbe ahụ.
Otu onye ezinaụlọ ha ọzọ kọwakwara na oteela aka Agaezichi na nwanne nne ya ahụ ji enwe mmekọ ma kwukwaa na mgbe ọbụna nne ya gwara ya maka nke a, ọ na-eti nne ya ihe.
Onye ọlụ agha nke achọghị ka a kpọọ aha ya kwuru na a hafeela onye ogbu ọchụ ahụ n’aka ndị uweojii.
N’okwu ya ka e mechara mmemme iji malite nnyocha a n’ọdụ ụgbọelu ahụ, onye isi otu APEX bụ Mazi Brahim Lakhlifi, kọwara na nnyocha a ga-enye aka ime ka ọdụ ụgbọelu a ruo ogo na nchekwa dịka mba ụwa si chọọ.
Dịka o siri kwu, nke a ga-enyere otu ACI’ aka n’ịkwalite usoro nchekwa iji dabaa n’usoro nke ndị International Civil Aviation Organisation’.
N’otu aka ahụkwa, ICAO ekwuola na tupu a ga-ewepụta ọdụ ụgbọelu ọbụna maka ituru ugo, na ọ ga-agaferiri usoro nnyocha ndị APEX.
Lakhlif kwukwara na ndị otu APEX bụ ndị gụnyere ndị si n’ọdụ ụgbọelu dị iche iche n’ụwa ga-anọ n’ọlụ a ruo echi bụ Fraidee bụ mgbe ya bụ nnyocha ga-abịa n’isi njedebe.
Madike kwuru na mbụ, na ọ bụ ụmụnwanyị bụ ndị Chukwu ji eje ozi na nzụkọ dị iche iche mana ugbua, a na-ahụzi ihe na ekwesighi na nzukọ kraisti site n’otu a na-esizi eje ozi ahụ.
Ụfọdụ ụmụnwanyị na ibe ha dị n’iro, ezi mmekọrita adịzịghị n’etiti ụmụnwanyị.Nke a mere na ije ozi ahụ adịzịghi nfe
Onye isi ụmụnwanyị na C.A.C Ifite Awka bụ Hannah U.Mba gwara ụmụnwanyị ka ha laghachi azụ n’ịgba mbọ, na ihe nile nke ha na-achọ dị n’aka Chukwu na ọ ga-emere ha ihe nile ha na-achọ.O jikwa ọtụtụ ebe dị iche iche n’akwụkwọ nsọ gba ụmụnwanyị ume.
Nwunye onye ọzụzụ atụrụ bụ Rev.Mrs’ Favour Ogechi Egeonu, sịrị na obi dị ya ụtọ nke ukwu ịhụ ihe nile ụmụnwanyị mere na mmemme ahụ ma gwa ndị na-ararụ ụra ka ha teta ma bilie gaara Chineke ọzi mgbe ha dị ndụ.
OFU òtù a maara dịka APGA Media Warriors etoola gọọmentị Anambra maka nkwa ahụ e kwere iji ụgbọala wee dochie anya ọkada n’Awka nakwa Onitsha, bụ ebe o kwuru na ndị ahụ ji ọgba tum tum akpa ego agaghị agbazịkwa na ya malite n’abalị nke mbụ n’ọnwa Julayị afọ a.
Onyeisi ndị otù ahụ n’ala anyị bụ Mazị Ayuba Wabba mere ka a mara nke a n’Abụja, ma kwuoo hooha na nke a ewetala ọtụtụ ọjọọ na mpaghara na ngalaba dị iche iche n’ala anyị, tinyekwuoro na ọ na-ebi ọnọdụ udo na ịdị n’otu ala Nigeria aka ọjọọ.
Nnukwu onye enyèmaka pụrụ iche nye aka na-achị steeti ahụ bụ Gọvanọ Willie Obianọ n’ihe gbasaara ọlụ pụrụ iche na inweta akwụkwọ ikike e ji atụ akwụkwọ, bụ Dọkịnta Amaka Akudo mere ka a mara nke a n’okwu ọ gwàrà ndị nta akụkọ n’isi ụlọ ọlụ ya dị n’Awka.
Nwa amadi a kọwara na ihe tinyere ya n’ọlụ oji egbe ezu ohi bụ maka na ya chọrọ inweta ego o ji alụ ụlọụka ya ,
N’okwu ọ gwara ndị nta akụkọ, Nelson,onye ji ụmụ atọ kwuru si, Enwere m ọkpụkpọ oku ị bụ onye ụkọchukwu mana enweghị m ego iji bido ụka nke m.Enweela m ọkpụkpọ oku a ọtụtụ afọ mana ego adịghị iji mee ka ọ pụta ihe.
Iko ndị omekome a juru oge ndị uweojii nwetere ozi na ndị ohi bụ ndị nke na-anapụ ndị mmadụ ụgbọala ha n’ike na steeti Ogun na-aga Lagos ire ụgbọala ndị ahụ.Nke mere ka ndị uweojii chebiri ha.
A natara ndị ohi a otu moto Toyota, otu egbe ụmụaka toy gun na ọtụtụ sim’ kaadị.Onye isi ha bụAlụọna m nwanyị, jide ụmụ atọ.Abụ m onye ọkwọ ụgbọala a maara aha ya.Nwunyem amaghị na m na-ezu ohi.
Dịka Augustine, onye nke si steeti Abịa siri kwu, Abụ m onye na-abụ abụ ụka gospel artiste.Ana m eme nke a n’ogbakọ ekpere, agbamakwụkwọ na ọtụtụ ihe mmemme dị iche iche.
Ozi ndị nta akụkọ nwetara na-akọwa na ndị oji egbe ahụ, mgbe ha gbuchara onye eze ahụ, buuru ozu ya pụọ mana e mechaara hụ ebe ha gbahapụrụ ya n’okporo ụzọ awara awara sitere Orlu gaa Oweeri.
Dịka onye kwuru okwu siri kwuo, ndị ahụ zuuru aka bead nke onye eze ahụ, ihe o na-agba n’aka, tinyekwara ekwentị ya.
Onye obodo ahụ, onye nke kwuru na ọ hụrụ mgbe ya bụ mkpamkpa kpara, kwuru na ndị ahụ gbara eze ahụ egbe ugboro ugboro ma mechaa buru ozu ya tinye n’ụgbọala ha wee zọpụ ije.
Ozi e nwetara site n’aka onye nkwupụta okwu ndị uwe ojii bụ Police Public Relations Officer’ Andrew Enwerem, kọwara na nke a bụ eziokwu ma kwuo na a nwụchikọọna mmadụ abụọ maka’ọnwụ onye eze ahụ.
DỊKA a sị na dike na ebube ya so aga, aka na-achị steeti Anambra bụ Gọvanọ Willie Obianọ abụrụla onye e nyere nnukwu nkwanye ugwu pụrụ ichè site n’aka ụmụafọ ala Nigeria bi na Vienna nke mba Austria nakwa site n’aka ụmụafọr Anambra niile bi na mba Austria ahụ.
N’ajụjụ ọnụ a gbara ya, osote onyeisi otu ụlọ akwụkwọ ide mmiri ahụ metụtara, bụ Oriakụ Helen Ọhaemesi kwuru na ya bụ mwakpo ide mmiri na-achọzị ịbụ omenahọ n’ihi na kwa ahọ ọbụla, ụdị ihe ahụ na-adakwasị ha.
kpọkuo ụmụafọ obodo ahụ ka ha kwụsị ịwụnye ahịhịa n’ọwà mmiri, ma kpọkuziekwa gọọmenti steeti ahụ ka ọ gbatara ha ọsọ enyemaka n’imemila ọnọdụ ahụ na idozi ihe ndị ide mmiri ahụ mebisigoro.
Nwunye aka na-achị steeti Anambra bụ oriakụ Eberechukwu Obianọ nyere ndụmọdụ a ma kpọọkwa oku ahụ na nnukwu mmemme ọgbakọ izugbe nke ụmụnwaanyị ụka Anglịcan na Dayọsiisi Awka, bụ nke e mere n’ụlọ ụka St.Mark dị n’Ụmụawụlụ n’okpuru ọchịchị Awka Sawụtụ na steeti ahụ.
Ihe pụtakarịchara ihe na mmemme ahụ bụ ịwa achịchị bekee e jiri merube ya, ịtụ mmamma, na abụ otuto dị iche iche a bụkuru Chineke.
Onye ụkọchukwu na okwuchukwu na okwu ndumodu o nyere ụmụ Mama Caroline sịrị ha hichaa anya ha, ma kasie obi n’ihi na ọ dị ndị amaghị nne ha.
Mummy Benin’,bụ aha e jiri mara ya bụ nọọ onye gụrụ akwụkwọ nke ọma, lụkwa ọlụ ya nke ọma ma zụkwa ụmụ ya nke ọma.Nwa ya nwoke bụ Barr’ Reginald Obumse kọwapụtara ịgba mbo nne ha na ịdị uchu ya mana ụlọ, mana ụlọ ụka.
Nwa ya nwoke, Reginald gosiri ịgba mbọ nne ya site na ịsị ka-ewere ego enyere na onyinye wega n’otu nne ya so na ya n’ụlọ ụka.
Ha kwara arịrị a n’igosipụta obi mwute ha banyere otu ndị ọchịchị obodo ahụ si tie iwu na onye ọbụla onye nke ya nwụrụ ga-akwụrịrị ego dị otu nde Naịra dịka ụtụ akwamozu tupuu ọ malite ịkwa ya bụ ozu.
Ha mekwara ka a mara na otu ihe ahụ metụrakwara ndị na-achọ ịrụ ụlọ ebe obibi ha, n’ihi na tupuu mmadụ ọbụla arụọ ụlọ n’obodo ahụ, ọ ga-ebugodu ụzọ ga kwụọ ndị ọchịchị obodo ahụ otu nde Naịra, tupuu ọrụ ewee malite.
Ha kpọkuzịrị gọọmenti steeti Anambra n’okpuru ndu Gọvanọ Willie Obianọ ka ọ gbatara ha ọsọ enyemaka ma memilaa npụ na aghụghọ ahụ kpamkpam.
O toro Chineke nna, ma keleekwa Gọvanọ Willie Obianọ, onye nyere ya ohere ahụ ma nyekwa ya ezi ọnọdụ dị larịị ka o mee ntụnye nke ya n’iji ọgụgụ isi na ọnatarachi o nwere jeere steeti ahụ ozi, ya na ala Nigeria n’izugbe.
O mekwara ka a mara na e wezuga ibipụta akwụkwọ akụkọ na ọrụ mgbasa ozi, na ụlọ ọrụ ahụ na-abagidezịkwa n’amụmà ịchịkọlọta ụmụ na-eto eto, ịnụcha ha na inye ha nkuzi, iji mee ka ọnatarachi ha wee pụtawaga ìhè ma bakwa uru n’obodo, bụkwa nke mịtagoro ọtụtụ ezi mkpụrụ.
N’okwu ha n’iche n’iche na mmemme ahụ, bụ nke ndị otu a kpọrọ National Light Art House nọrọ na ya wee mee ọtụtụ ihe ngosi dị iche iche 
Ha ji ohere ahụ lebakwa anya n’obere nghọtahi ahụ dapụtara n’etiti steeti Anambra na steeti Ebonyi banyere okporo ụzọ Abakaliki ahụ dị n’Awka, bụkwa nke ha kwuru na ọ bụghị ihe rijuru afọ.
Ha nọkwazịrị n’ọgbakọ ahụ wee kasie gọvanọ steeti Plateau obì banyere ihe anyammiri ahụ dakwasịrị steeti ahụ nso nso a.
Ọgbakọ ahụ dọtara ndị gọvanọ steeti ise mejupụtara Ndịda-Ọwụwa anyanwụ ala anyị, beere sọ gọvanọ steeti Imo, bụ onye eziteghị onye nnọchi anya ọbụla ma ya fọdụzie ịbịa n’onwe ya.
Rev Fr’ Christopher Chukwudiebere Azolibe bụ onye Isuofia, ọ nwuru ka ọnwa Jun dị na mkpụrụbọchị iri, ebe Rev Fr Hycinth Belonwu Okonkwo bụ onye Aguluezechukwu, ọ nwụrụ ka ọnwa Jun dị na mkpụrụbọchị iri abụọ na abụọ.Ha abụọ bụcha ndị okpuru ọchịchị Aguata na steeti Anambra.
N’okwuchukwu, Rev Fr.Benard Anaebuna tokwara ndị ụkọchukwu abụọ a lara mmụọ maka ọlụ ọma ha ma dụkwaa ndị ụka ọdụ ka ha na-akwado mgbe nile maka ọnwụ site n’ịgbaghara mmehie ọsọ ya na imezi ihe ndị ha mebiri emebi.
Otu ụkọchukwu onye Aguata, Rev Fr.Alphonsus Ezeoke, onye bụ ụkọchukwu na Our Lady of Assumption’ Nimo, n’okwu nke ya, tokwara ndị ụkọchukwu ahụ ma rịọ Chineke ka ọ nabata ha.
Fada ọzọ sikwa Aguata ma bụrụ ụkọchukwu parish’ nke St Anthony’s, Ekwulobia, Rev Fr Longinus Egbuonu, kwuru na ọnwụ ha bụ uche Chineke ma kpọkuo ndị mmadụ ka ha na-achọ udo mgbe nile.
Rev Fr Hycinth Okonkwo lara mmụọ bụ onye nke e chiri fada n’afọ 1975 ma nọgide n’ọlụ ya ruo n’ọnwụ.A ga-emere ya emume ncheta otu ọnwa months mind’ n’obodo ya na nso nso a.A ga-eji aja maasi wee malite nke a na St Peter’s Catholic Church’, Aguluezechukwu.
Ebe e chiri Rev Fr’ Christopher Azoline fada n’afọ 1998.Ruo n’ọnwụ ya, ọ bụ ụkọchukwu parish Our Lady of Fatima’, Igboukwu’.A ga emekwara ya ncheta otu ọnwa na be nna ya nke a ga-eji aja maasi malite na SS Peter and Paul Parish’, Isuofia.
Dịka ha kwanyeere ọtụtụ ndị mmadụ ọnụ ruru n’okwu ugwu site n’inye ha award’ ka ha si sopụkwara ọtụtụ ndị okenye ndị nne ma nyekwa ha ugwu ruuru ha.
Ọkammụta J.O Ogbuagu bụ onye nọchitere anya onye isioche kelere ha maka mbọ ha ma gbakwa ha ume.O kelere Chineke maka ọnọdụ ọma ahụ.
OliakụHelen Obi kelere mmadụ nile n’ine ọ gụpụtara ma kwuo na ọ bụ n’afọ 1923 ka otu a batara na steeti Anambra.O kwuru na ọ bụ na St Monica Ogbunike bụ ebe mbụ a malitere ya.
O kwukwara na otu a bụ nke nọ kemgbe wee na-akwalịte ụmụaka ụmụnwanyị, na ha chọrọ ka tigbuo na zọgbuo pụọ kpam kpam n’ụwa.O kelere mmadụ nile maka ịbịa kwado ha.
O kwuru ka ndị mmadụ na-eme mmegharị ahụ exercise’, na-añụchite mmiri anya ma na-eri nri na-azụ ahụ.Njideka Okoye, onye si INEC wee bịa nyere nkụzi maka akwụkwọ nke bụ ikike e ji atụ votu Voters Registration Card’.O kọwara na nke a bara uru ma dịkwa nnukwu mkpa.
Ọtụtụ ndị mmadụ si obi gọọmentị Anambra Steeti wee bịa.Aka na-achị Anambra steeti bụ onye nke so na ndị e nyere award’ zitere mmadụ ka ọ nọchite anya ya.
Sir Chuka Nnabuife, otu onye n’ime ndị e nyere nkwanye ugwu kelere ha ma kwuo na ya so n’otu Boys Scout’ ruo ma taa.O toro ha maka mbọ ha ma nyekwa ha ezigbo nkwado.
Sir’ Anthony Obi, gosipụtara afọ ojuju ya n’ebe ndị otu a nọ site n’ịgba mbọ ka tigbuo na zọgbuo laa n’ala anyị.
N’ikpeazụ, e ji añụli zuru oke wee mechie mmemme a, ebe kọmishọna ha bụ Helen Obi jikwa ụbọchị ahụ cheta na o tinyekwala otu afọ na ndụ ya birthday’.
Ụlọ ahụ, nke nọzi n’ogo ilụchapụ ya daruru ala na ngwụcha izuụka gara aga n’ihe dịka elekere asaa nke ụtụtụ mana onweghị onye ọbụna tufuru ndụ ya.
A na-akọwa na e meburu ntọala foundation ụlọ a maka okpukpu abụọ mana onye nwe ya mechara n’ikpeazu tinyekwuo okpukpu abụọ ọzọ na ya.Nke a metụtara ntọala ụlọ a nke na o nweghịkwa ike ibuli ya, o wee daa.
Ụfọdụ ndị mmadụ bi n’okirikiri ahụ, tinyekwara ndị gbatara ọsọ kwuru na ụlọ ahụ nwegasịrị mgbawa n’ahụ ya tupu e tinyekwuo ya okpukpu abụọ ọzọ.Ha kwuru na ọ bụ nkea nwere ike ime o jiri wee da.
Anyị anaghị alụ ụdị ụlọ ahụ ebe a.Ihe ịga ahụ ebe a bụ ụlọ elu okpukpu abụọ.Onye ọbụla gafere nkea achọghị ka ụlọ ya kwụrụ.Ụlọ ahụ anọkwala ọtụtụ afọ na mmiri na anwụ nke nwere ike ime ka ọ daa.
O kwezịkwara nkwa na n’oge adịghị anya, ọchịchị steeti ahụ ga-eziga ndị ntorobịa ruru iri n’ọnụ ọgụgụ ka ha gaa mba Austria ga gụọ akwụkwọ n’efu.O tokwara ndị chịkọbara ya bụ mmemme maka ezi atụmatụ dị otu ahụ, ma dụọ ndị ntorobịa ka ha sonyesie ike nke ukwuu.
Na nchịkọta ọgbakọ ahụ, e nyere ndị ntorobịa karịrị iri ise n’ọnụ ọgụgụ nkwàdo gburu ego karịrị ndè naịra abụọ iji malite ihe dị iche ha chọrọ ịmalite n’usoro dijitalụ.
Ndị ọzọ kwuru okwu na mmemme ahụ gụnyere ọtụtụ ndị ọrụ gọọmenti dị iche iche, nke gụMaazị Ọbasị Innocent, Maazị Adịnụba P.C Maazị Onyebụchi Dike Maazị Emmanuel Okoye Maazị Chike Iwoba Maazị Tobenna Obianọ Maazị Anyaeche Somtoo Maazị Okechukwu Mkparụ Maazị Ifemene Oreke na imirikiti ndị ọzọ.
A nọrọ na mmemme ahụ gọọ ọfọ ndụ, akụnụba na ahụ ike, kpee ekpere maka udo steeti Anambra, ụmụafọ Igbo na ala Nigeria n’izùgbe, gbaa egwu mmọnwụ ma mekwazie omenala ndị ọzọ dị iche iche, bụ nke gosiri n’ezie na ọ bụ omenala Agwụ ka a bịara.
Ndị ọzọ kwuru okwu na mmemme ahụ gụnyere onyeisi Ọhanaeze Ndị Igbo n’ala anyị, bụ Maazị Nnịa Nwodo, na onye ọbịa nyere nkuzi ebe ahụ, bụ Ọkammụta Mohammad Ụmar na ọtụtụ ndị ọzọ e ji okwu ha agba izu na mpaghara ahụ.
Ndị bishọpụ a kwenyere na gọọmentị a haziena usoro iwu Nigeria ka ọ chekwaa ndị na-achị ehi ma tinyezie ndị ọlụ ugbo na mwakpo ebeebe.
Ha na-atụ uche na udo na ịdị n’otu nke ala Nigeria ga-ama afọ n’ala ma ọ bụrụ na gọọmentị emeghị ngwa ngwa wepụ aka ngwere n’ofe ma kpee ikpe mkwumọtọ n’ebe onye Nigeria ọbụna nọ n’agbanyeghị agbụrụ na ụka onye na-aga.
Onye isi oche otu a bụ Most Rev’.Augustine Akubeze, n’okwu ya na Monde gara aga kwuru na ndị uweoji na ndị ọlụ nchekwa ndị na-akwado ha so kpata mkpamkpa ahụ kpara na steetị Plateau bụ nke tara isi mmadụ karịrị otu nari.
N’ihe ndị nke mere ikpeazu, ndị uweoji gbara mbọ ma mee ihe iwu kwuru ma ọ dịghị otu a na ndị mere mbụ.Maka udo na ịdị n’otu nke Nigeria ka o ji kwesi ka ụdị ịgba mbọ a bụrụ nke a ga na-etinye n’ọlụ n’oge nile.
Ọ bụrụ na onye isi ala agaghị echekwanwu ndị Nigeria, ịmara na n’otu ihu ahụ na ndị ọ na-achị agaghị enwezi ntụkwasi obi n’ebe ọ nọ.
Ọ gaghị anogide n’ịchị n’elu ọbasara ala a na-egbu mmadụ killing field’ na ili egwukotara ọnụ maka ọtụtụ mmadụ mass graveyard’ nke Nigeria bụzi.
Ndị bishop ụka Katọlik, kasiri ezinaụlọ ndị tụfuru ndụ ndị nke ha obi tinyekwara obodo dị iche iche emebiri na steeti Plateau.Ha gbara ha ume ka ha kee aji n’ume ma sọpụrụ iwu site n’ịhapụ ndị ọ dị n’aka ka ha mee nyocha.
O tozịkwara Igwe Ezeilo maka otu o si emezupụta ihe nile kwesiri na ọ ga-eme dịka eze ọdịnala n’ịtụ egwu Chineke, ma kpọkuokwa ndị Nanka ka ha gaa n’ihu n’inye ya nkwado iji hụ na ọ rụụrụ ọrụ ọma ya gaa n’ihu.
O kpere ekpere ka Chineke gaa n’ihu inye Igwe Ezeilo ogologo ndụ, amamihe na ezi ọgụgụ isi ka o wee gaa n’ihu n’ịchị ọchịchị ya n’ịtụ egwu Chineke dịka ọ na-eme.
N’ozi ekele ya, Igwe Ezeilo kelere ndị Nanka maka ezi nkwàdoha nye ọchịchị ya n’otu ahọ gara aga, ma rịọ ha ka ha gaa n’ihu n’ịkwado ya n’ime ahọ nke a, ọbụnadị dịka o kwere ha nkwa na  ahọ a ga-akawanye mma karịa ahọ gara aga.
Umeh, onye nke kwupụtara obi ya gbasara otu e si meghari nhọpụta ahụ e mere n’izu ụka gara aga, tinyekwara nturu ugo  ya  kwuru na ihe nile ahụ  a bụghị gbasara ya onwe ya mana ọ bụ ime ihe otu o kwesịrị.
O kwuru na site ka e si hazie ịtụgharị akwụkwọ ahụ na o zighi ezi mmadụ ọ bụna ịghasa usoro ahụ, nupuru iwu ala Nigeria isi, ma chọkwa ka o fekwa yabu obodo.
Site na mmeri nke a Chief Victor Umeh nwetere, ndi APGA nwetere ohere mbụ na mbụ inochite anya n’ụlọ nzukọ sineti.
Okereafor dọrọ aka na ntị sị, onye ọbụna na akpa aro ọjọọ a ga-amata ihe ọ ga-apụta bụ iwere ala Biafra nye ndị Fulani na-azụ ehi, nke anyị hụtara dịka arụ, nke na ọ bụghị sọ ha ga-akwụ ụgwọ ya kama ma ụmụ ụmụ ha.
Bishop Ezeokafor, onye  kwuru nke a n’Awka n’ofufe nru iji cheta 2018 Armed Forces Rememberance Day na St Patrick’s Catholic Cathedral’ kọwara na ogbugbu nke egburu ndị mmadụ na steeti Benue bụ nke a ga-eji Operation Pyton Danc
Bishop Ezeokafor, onye  kwuru nke a n’Awka n’ofufe nru iji cheta 2018 Armed Forces Rememberance Day na St Patrick’s Catholic Cathedral’ kọwara na ogbugbu nke egburu ndị mmadụ na steeti Benue bụ nke a ga-eji Operation Pyton Dance’ na Crocodile smile’ wee dozie.
Abali iri na ise n’ ọnwa mbụ n’afọ ọbụla bụ ụbọchị a na- eme mmemme icheta ndi agha tufuru ndụ ha na agha dị iche iche.
Na ezie , ala ma ọ bụ obodo ọbụla nwere akụkọ agha ma ndị ọcha ma ndị oji.Ala anyi gabigara otutu ihe na oge agha dị iche iche, ọ kachasị mgbe a lụrụ agha Nigeria na Biafra,nke were afọ atọ na ọnwa olemole.
Ezeokafor kwuru na ihe na-eme na Benue bụ ihe e kwesịrị ịwepụtara anya ma kwukwa na ọ bụghị ihe ndỤ uwe ojii ga-eme.
O kwupụtakwara nwute na ozu nile e niri na Benue n’izu ụka gara aga bụcha ozu ndị ụka ma kwukwa n’oge e luola na a ga akpagharị nkata banyere ọdịdị obodo Nigeria ka ndị mpaghara ọbụla were onyinye ọnatarachi dị be ha dozibe be ha.
N’ okwu ya banyere mkpa ọ dị icheta ndị agha tufuru ndụ ha maka obodo,   otu nwoke aha ya bu Chukwunaeche Eze kwuru na ọ kwesịrị ka a na eme mmemme icheta ndị agha ndịa tufuru ndụ ha iji gosi na ọlụ ha abụghị n’efu.
N’ezie, ọ dịghị ihe ọbụla a ga eji kwụ ụgwọ ọbara ndị agha ndị a ma ọbụghị ịkwanyere ha ugwu a nke ndị dị ndụ n’ejikọ aka ọnụ eme kwa afọ
  Mazị Eze na ndị ọzọ a gbara ajụjụ ọnụ n’ Awka  kwuru na ihe ozo ekwesịkwara imere ha bụ icheta ezi na ụlọ ndị agha nda tufuru ndụ maka ala nna ha.
NNUKWU oke ọñụ dara ụbọchị ụmụafọ Ebenatọ, bụ obodo dị n’okpuru ọchịchị Nnewi South  nke steeti Anambra nuputara n’ìgwè wee họpụta ma guzobe ndị ndu ọhụụ, bụ ndị ga-eduru obodo ahụ wee baa n’ogoogo ọnọdụ mmepe dị elu na ala e kwere na nkwa.
Central School  ma bụrụkwa nke dọtara imirikiti ụmụafọ obodo ahụ sitere na mpaghara ebe dị iche iche n’ala anyị na na mba ofesi wee bata isonye na ya, n’ihi na ha ghọtara mkpa ezi ọchịchị dị n’obodo ma bụrụkwa ụmụafọ ọnọdụ mmepe nke obodo ha na-echu ụra nke ukwuu.
aka Ya wee họpụta ha n’ọrụ ahụ nyekwara ha aka ịrụ ya dịka o siri bụrụ ọchịchọ nke Ya, maka na Ya bụ onye dunyere nwata gaa nwụta nkakwụ ga-ekunyekwa ya mmiri ọ ga-eji kwọ aka.
ọhụụ n’iyi ọrụ, bụ nke e mere site n’aka Dọkịnta Harry Ọranezi, ma bụrụkwa nke ha ñụrụ site n’ibikwasị aka n’Akwụkwọ Nsọ bụ Baịbụrụ, wee were otu olu kwuwaa na ha ga-arụ ọrụ ha n’irube isi n’iwu.
Yabụ onye isi oche Ọhaneze rụtụkwara aka na kọmiti a e guzobere bụ nọọ ileda ụlọ ikpe anya, bu ebe e kwesịrị ikpe gbasara igbu ọchụ.
O kwuru na ọ hụghị ihe mere ndị kpọrọ onwe ha ndị na-achị ehi ga-esi nyakọrọsịa egbe, mma, ọgwụ a gwọrọ agwọ na ngwọ ọgụ ndị ọzọ n’ukwu ma na-epiogharị n’ime obodo achọ ndị ha ga-ememila ndụ ha.
O mere ka a mara na ọchịchị ya ga-anọgidesi ike n’ijikọ aka ọnụ, ha na ndị ụka n’amụma inwogharị ngalaba ọrụ ugbo na steeti ahụ ka nri wee bụrụzie atụrụ taba.
OTU Civil Society Coalition ICSCO’ kwupụtala na ndị agha  gburu opekatampe otu narị mmadụ ma merụọ ndị mmadụ dị narị abụọ ahụ oge ndị agha hibere Operation Egwu Eke' Python Dance’ na mpaghara ọwụwa anyanwụ n’afọ gara aga.
Ndi otu a boro ndị agha ebubo site n’ ikwu na ha kpochapụrụ agbụrụ makana ha sitere na nnyocha nke ha mere wee chọpụta na e tufuru ndụ mmadụ ọnụọgụ ha ruru otu narị ebe narị mmadụ abụọ nọzị na mmerụahụ dị iche iche na ọlụsị.
Gọvanọ Obianọ, nke onye nọchitere anya ya bụ onyeisi ọrụ na steeti ahụ bụ Mazị Harry Ụdụh, kọwara na ọchịchị ya ga-aga n’ihu n’ịkwalite ọnọdụ nchekwa ndụ na akụnụba iji wee weta mmepe tọrọ atọ na steeti ahụ.
Na mbụ n’okwuchukwu ya, ụkọchukwu ọkammụta Anthony Chiegboka toro nwa amadi ahụ, ma kpọkuokwa ndị aka ji akụ ndị ọzọ ka ha na-eñomiri ndụ ya bụ agụ nwoke site n’inyere ndị ụwa na-atụ n’ọnụ nọ n’okirikiri ha aka.
Na nzaghachi, Chiifu Enukeme, onye bụkwa onowu ndị obodo Neni ma bụrụkwa nnukwu mmadụ e ji okwu ya agba izu n’otu pati APGA kelere Chineke maka Ngọzị ya, ma kelekwa imirikiti mmadụ ndị bịara mmemme ahụ isoro ya ñụrịa.
N’otu aka ahụ, ọmarịcha oriakụ ya bụ  Mary Enukeme kọwara di ya dịka nwoke nwere obi ọma, obi umeala nakwa nwoke maara ka e si ahazi ezinaụlọ nke ọma dịka nna.
Ihe pụtakarịchara ihè n’oke mmemme ahụ bụ ịwa achịcha bekee e jiri me ya bụ ncheta ụbọchị ọmụmụ, inye na ịnara ihe onyinye dị iche iche, ịyọrị egwu nakwa ikesa ihe oriri na mmanya dị iche iche, bụkwa nke mere ka mmemme ahụ zaa aha a kpọrọ ya.
O kwuru na ndị ma ọ bụ ụlọ ọrụ dị otu ahụ ga-eji anya ha wee hụ ntị ha mgbe na-adịghị anya, maka na aka kpara ezeku udele, ọ kọọ mmụọ chibere ya ọzọ.
A KPỌKUOLA gọọmenti etiti ka o were ọsọ were ije  kwụọ gọọmenti steeti Anambra ego karịrị ijeri naịra iri anọ na atọ, bụ ụgwọ o ji ya maka ụfọdụ iro na àkwà dịrị ya bụ gọọmenti etiti, ọ rụrụ.
Ọkpụkpọ oku ahụ bụ nke e mere site n’aka otu jikọtara ndị okenye steeti Anambra, bụkwa nke ha mere ka a mara site n’ozi ha kụpụrụ banyere nkwekọrịta iteghete ha mere ka ha nwechaara ọgbakọ ha nke mbụ n’ahọ a, bụ nke weere ọnọdụ n’ebe obibi gọvanọ dị n’Amawbịa.
Ndị ukwu ukwu sonyere n’ọgbakọ ahụ gụaka na-achị steeti Anambra bụ Gọvanọ Willie Obianọ osote ya bụ Dkt.Nkem Okeke, ndị gọvanọ chịbụrụ steeti ahụ n’oge gara aga, ndị eze ọdịnala, ndị ndu ụka dị iche iche, ndị nnọchite anya Ọhanaeze Ndị Igbo, na ọtụtụ ndị ọzọ.
AKA na-achị steeti Anambra bụ Gọvanọ Willie Obianọ enyela Igwe Gerald Mbamalụ asambado dịka eze ọdịnala ọhụụ nke obodo Ojoto dị n’okpuru ọchịchị Idemili South nke steeti ahụ.
N’akụkụ nke ya, eze ọdịnala Ukwulu, bụ Igwe Peter Ụyanwa dụrụ igwe ọhụụ ahụ ọdụ ka ọ ghara iji asambodo ahụ na ọkwa ọchịchị ya wee megide ndị enyeghị ya nkwàdo n’ịzọ ọkwa ahụ kama ka ọ na-emeso ha nile dịka nna.
Na nzaghachi, Igwe Mbamalụ kelere ọchịchị steeti Anambra maka inye ya asambodo ahụ, ma kwe nkwa na ọ ga-eji ikwesi ntụkwasị obi wee duo obodo ahụ, ma jirikwa ọkwa ya ahụ wee hazie obodo ahụ na ụmụafọ ya niile nke ọma ka ọ nọrọ n’ọnọdụ e ji ama atụ.
ONYEISI ụka Katolik nke Daịsis Awka bụ Nnukwu ụkọchukwu Paulinus Ezeokafor a gaala njem nleta n’ebe ndị ekpenta nọ n’Oji River nke a kpọrọ Oji River Leprosy Centre’.O mere nke a site na nkwado nke otu nnọrọ onwe nọ na mba Germany bụ Behginne V’.
Ezeokafor nyere ha onyinye dị iche iche nke gụnyere ihe e ji aga ije bekee kpọrọ crutches’ iri na ise, ihe ndina ala iri na otu, ute, akpa osikapa, mba ji iri isii, ọtụtụ katọn Indomie’na imirikiti ihe ndị ọzọ.
O kwuru na ebumnobi e ji mee nke a bụ iji sonye n’emume icheta ụbọchị ndị ekpenta n’ụwa nile World Leprosy Day’.
O wutere ya na gọọmentị Enugu Steeti e mebeghị ihe a rịọrọ ha nke bụ ka e bupu ndị ekpenta ahụ ebe ha nọ ugbu a ma tinye ha n’ebe ka mma.
ỌKỤ ọgbụgba dị oke egwu nọrọ na ngwụcha izu ụka gara aga wee dakwasị nnukwu ahịa ahụ na-ekwo ekwo, bụ Nkwọ Ogidi, bụ ebe ọ nọrọ wee gbarikọọ opekata mpe, ihe ruru ọdụ ahịa asatọ n’otu ntabi anya.
Otu n’ime ndị aka ebe ahụ kọwara na ụgbọ mmanụ ahụ si Ọnịtsha wee na-aga Awka, site n’Ugwu Nwansike ahụ, wee ruo mgbe ike gwụrụ ya bụ ụgbọ ala, nke na o nwezịghị ike ịrịgonwu ugwu ahụ, n’ihi na ụgbọ ala ya anọghị n’ezi ọnọ
dụ o wee malite ịdaghachi azụ, ọ ghọtanwuzịghịkwa onwe ya, wee ga suo otu tipa kwụụrụ onwe ya n’akụkụ ụzọ, bụkwazị nke kpatara ya bụ ajọ ọkụ ọgbụgba.
N’okwu nke ya, onyeisi ndị uwe ojii n’Ogidi, bụ Mazị Mark Ijarafụ kọwara ya bụ ihe dịka nke jọgburu onwe ya, ma kwuo na site n’amara Chineke, na o nweghị onye ọbụla tụfuru ndụ ya na ya bụ ọkụ ọgbụgba.
AKPỌỌLA onye Igbo ọbụla ka ọgbaa mbọ ghọta, bulịe  ma nwee mmasị na  ịsụ  asụsụ ya.Ndi ma maka igbasa ozi na ihe gbasara asụsụ agwakwala  Igbo na onye kpọọ ọba ya nkpọkọrọ agbatobi ewere ya kpoo ahịhịa.
Nkea mere ụnyaa oge a na-eme mmemme icheta ụbọchị asụsụ dị iche iche na mba ụwa nile.Emere  nkea nke ọma  n’ụzọ pụrụ iche na steeti Anambra site n’ọtụtụ ihe  mmemme e mere n’ụlọ ọrụ dị iche iche.
Ya bụ ụbọchị bụ nke e weputara site n’aka otu mba uwa dum bụ United Nations’ iji wee kwalite ọtụtụ asụsụ obodo na mba dị iche iche.
Ha kpọkuzịrị onye Igbo ọbụla ka o nwee nghọta, ngàlá na mmasị banyere asụsụ ya na agbụrụ ya ma were ya kpọrọ ihe maka na ọ bụ ebe onye bi ka ọ na-awachi.
N’okwu dịkwa ka ibe ya, ụlọ ọba akwụkwọ Kenneth Dike dị n’Awka sonyekwara na ya bụ mmemme ụbọchị icheta asụsụ dị iche iche na mba ụwa site n’ịchịkọba nnukwu mmemme pụrụ iche.
Mmeme ahụ bụ nke weere ọnọdụ n’ụlọ ezumezu ọba akwụkwọ ahụ, ma bụrụkwa nke dọtara imirikiti mmadụ sitere n’ebe dị iche iche, nke gụnyere ụmụakwụkwọ, ndị nkụzi, ndị nkwalite asụsụ na omenala Igbo ndị nta akụkọ nakwa ọtụtụ ndị ọzọ.
Ndị ọzọ kwuru okwu na mmemme ahụ gụonyeisi ụlọ ọrụ National Orientation Agency na steeti Anambra, Ọkaịwu Charles Nwọjị, nke onye nọchịrị anya ya bụ Oriakụ Ọhakwe Uchenna Mazị Uche Atuọna Mazị Okor John Izunna Okafor Oriakụ Ada Ọbụezie Oriakụ Victoria Ezejiọfọ Mazị Frank Agụlụ na ọtụtụ ndị ọzọ.
Ọtụtụ n’ime ha anaghịzịkwa enye ụmụ ha aha Igbo ma ya fọdụzie ịsụrụ ha ya bụ asụsụ, n’ihi na ha chezọrọ na ọ bụ aha na asụsụ onye ka e ji ama ebe onye si.
Onye okwuputa okwu ụgbọ elu Peace Airline ahụ bụ Mazị Chris Iwarah nabatara na mwakpo ahụ bụ eziokwu, ma sị na ọ bụ site na mgbata ọsọ nke ndị ọrụ FAAN ahụ na ndị ọrụ nchekwa ndị ọzọ mere na ya bụ ajọ ọnọdụ amụtaghị ihe ọjọọ ọbụla.
Kedụ ihe kpatara na anyị adịghịzị agụ ụmụ anyị aha uche dị n’ime ya, dịka ndi gboo si eme banyere ihe mere na ndụ onye ahụ, ma ọ bụ ihe a chọrọ ka ọ bụrụ o wee bụrụzie aha éfù na aha nwa nkịta onye ọcha ka anyị mma 
Gịnị ga-abụzị ngala anyị na ya bụ mmemme ebe ọ bụ na anyị na-agbakụtazị asụsụ anyị azụ ma na-achọzịkwa ka ọ nwụọ pịị 
Ndị be anyị, ka anyị chetakwanụ na ọ naghị adị mma ike oke ji n’azụ ọba, maka na asụsụ anyị bụ ose akpị ekwesighịṅ ịdị na-aga ije ihere.
A sị na ụtara anaghị ada n’ala gbara aka aja.Ya bụ, ka anyị chekwaba ụtara anyị, ndị be anyị, ka o wee ghara ịda n’ala, maka na nze tụfuo okpu ya, ugwu ya adaa aja.
A sị na onye sonyụọ ọkụ ya, ọ nọrọ n’ ìsì, ma sịkwa na ụdọ nkwụ onye okechì tibie n’opupe, ị mara na ụwa ya agwụsịala.
Chiadi Ezeibekwe, onye gbara afọ iri abụọ na ise kpọọrọ nwanne ya nwanyị dị afọ iri na asaa ga gbaa akwụkwọ n’ụlọ Uka a nke dị n’ogbe ha bụ Agba n’Ekwulobia.
Akụkọ kọrO na onye ụkọchukwu gbara ha akwụkwọ bụ nwanne ha nwoke nke nnukwu, onye bụ ụkọchukwu n’ụlọụka ahụ, nke aha ya bụ Chijioke Ezeibekwe.
Chiadi Ezeibekwe bụ onye lụrụ nwanne ya nwanyị, gbadosiri ụkwụ ike n’ala site n’ịkọwa na akwụkwọ nsọ Deuteronomy 366 kwadoro nwanne ịlụ nwanne ya nne ji ya na ya.
Otu o sila dị, otu onye ụka ahụ bụ Daniel Ezeobi, n’okwu o gwara ndị nta akụkọ, ekwenyeghị na nke a ma rụtụkwa aka n’akwụkwọ nsọ Lev.1819, ebe na-akwadoghị nwanne na nwanne ịlụ di na nwunye.Ezeobi kọwara alụm di na nwunye a dịka nsọala na ihe arụ.
Ezeobi gakwara n’ihu kwuo na ọ bụ otu nwanne nwoke Chiadi nke nnukwu bụ Emeka bụ onye kpesara onye isi ụmụnna maka nke a, nke mere ka onye ahụ kpọọ ezinaụlọ a nzuko ntụmadị n’egbughị oge ọ bụla ma gakwaa n’ihu kpọkọọ ndị ntorobịa maka nke a.
Nna ụmụnne abụọ a lụrụ onwe ha, onye nke e nyere aha ya dịka Luisco’ n’aka nke ya kwuru na mkpa ya ugbu a bụ ụzọ ọ ga-esi pụta n’Udi ihe dị otu a ebe ọ bụ na ihe mere eme emeela.
Nne ha bụ onye kwuru na ụdi alụmdi a dị n’akwụkwọ nsọ ma rụtụkwa aka na nwa ya nwoke kwụrụ ụgwọ isi nwanyị dịka o kwesịrị.
GỌVANỌ Willie Obianọ eguzobela òtù nhazi nke mmadụ iteghete mejuputara, maka ụlọ nkwari akụ Golden Tulip dị n’Agụlụ na steeti Anambra.
Ha nwere atụmatụ iri na anọ ha na-elegara anya, ma bụrụkwa nke gbakwasịrị ụkwụ n’ịhazị ụlọ oriri ahụ n’usoro nkwekọrịta ijikọ aka ọnụ, bụ nke dị n’etiti gọọmenti steeti Anambra na ụlọ ọrụ Golden Tulip.
Ihe pụtakarịchara ihè na mmemme ahụ bụ iguzobe ndị ahụ kpọmkwem dịka ndị nhazi nke ụlọ nkwari akụ ahụ, bụkwa nke e mere site n’aka gọvanọ Willie Obianọ.
BISHỌỌPỤ ụka katọliki na Dayọsisi Ahịara bụ bishọọpụ Peter Okpaleke agbaala alụkwaghịm n’ọrụ ụka ma chiliee aka elu na ya arụchaala.
O kwuru na ịrụ ọrụ na dayọsisi ebe ndị ụkọchukwu na-agba ya mgba karịa ịbụrụ ya ndị enyemaka bụ nnọọ nke ekwesighị ekwesi n’ihi na ọ ga-adọghachi aka elekere azụ n’ebe nzọpụta mkpụrụ obi na otúto nke ime mmụọ dị.
O gosiputara olile anya o nwere na nrịtu ya ga-eme ka ozi ọma na ntute malitekwa gaba nke ọma na dayọsis ahụ, ma sịkwa na ya dị njikere ijere Chineke ya ozi n’ụzọ ọzọ dị iche iche ya nwere ike.
Otu ọ dị, n’ihi alụkwaghịm ahụ bishọọpụ Ọkpaleke gbara,Pope Francis akpọlitela bishọọpụ Lucius Ugọjị ,nke dayọsis Ụmụahịa ka ọ nọrọgodụ dịka onye nlekọta anya dayọsis Ahịara ahụ, ma bụrụkwa mkpọlite nke malitere dịba ire ozigbo ozigbo
Bishọpụ Okpaleke bụ ụkọchukwu Awka Dayasisi ma nọrọkwa n’Awka Dayasisi tupu a họpụta ya dịka bishọpụ nke Ahiara Dayasisi n’afọ 2012, ka Bishọpụ Victor Chikwe nwụchara.
E kwuru na  I wezụga onwe ya n’ọlụ bishọpụ a nke Okpaleke mere  bụ nọọ nke nyere ndị dayasisi Ahiara ahụ ọńụ nke ukwu.
Onye isi Ahiara Diocesan Catholic Men Organisation’ bu Chief Gerald Anyanwu kowari nke a dike mmeri n’ebe ndi uka katolik Ahiara dayosis no.
Ụfọdụ mmadụ gara n’ihu kwuo na nke a bụ arụ  jọgburu onwe ya na njọ ma sigbuo udele n’isi n’ihi na onye nche atụrụ Chineke na-alụ ọlụ ebe ọbụla a kpọrọ ya oku.
Osote aka na-achị steeti Anambra bụ Dọkịnta Nkem Okeke mere ka a mara nke a n’aha steeti abụọ ahụ, ma kpọkuokwa ndị ahụ na-ebute ya bụ ajọ ọnọdụ ka ha sepu aka na nke ahụ ma mịnye mma ha n’ọbọ.
Ndị ọzọ nọ na nzukọ ahụ gụnyere eze ọdịnala obodo abụọ ahụ, ndị ọrụ uwe ojii sitere steeti abụọ ahụ, tinyere ndị ode akwụkwọ kọmitii na-ahụ maka oke ala na steeti abụọ ahụ.
Bishop ụka Katolik nke Awka Dayasis bụ Most Rev.Dr.P.C Ezeokafor’ akatọla arụ a.Otu aka ahụkwa, onye sinetọ na-ahụ maka Anambra Central Senatorial Zone’ bụ Sir’ Victor Umeh gwara President’ Muhammadu Buhari ka ọ mara ihe ọ ga-eme makana okenye anaghị anọ n’ụlọ, ewu amụọ nwa n’ọgbiri.
A na-agwa ya ka a nwụchịkọọ ndị na-akpa mkpamkpa a, ma taa ha ahụhụ ka ndị ọzọ wee mụrụ akọ makana a gbaghị ụzọ owere mgba, ọ naghị echị.
Otu onye bi n’ogbe ahụ onye nke aha ya bụ Justina tara ndị ikwunibe na ndị agbataobi nwanyị ahụ ụta.O kwuru na ọ bụrụ na ha nyeere ya aka ga-sete mmir,i na ọ kaghị ịnwụ.
Onye agbataobi ọzọ achọghị ka a kpọọ aha ya kagburu okwu onye nke mbụ ma kwuo na Ifeyinwa na-eseta mmiri n’ụmị ahụ ọtụtụ afọ nile ọ bi n’ụlọ ahụ.O kwukwara na ọ na-arụkwa ọrụ dị iche iche dịka ịga ahịa zụta mkpụrụ osisi ọ na-ere.
A na-akọwa na e buputara ozu ya n’ime ụmị ahụ site n’aka onye igwu mmiri doro anya onye nke banyere n’ụmị ahụ site n’ụdọ nke e kenyere na mbe
Ndị ọzọ sonyere na ya bụ mmemme gụnyere okwupụta okwu ụlọ ọgbakọ omebe iwu na steeti ahụ bụ ọkaiwu Rita Madụagwụ nke osote ya bụ Mazị Harford Oseke nọchitere anya ya onyeisi ọrụ na steeti ahụ, bụ Ọkaiwu Harry Udu, tinyere ọtụtụ ndị ọzọ selitere isi n’ọrụ gọọmenti.
Ịkwụ n’ahịrị, na ịji otu olu kwee ukwe dara ụda, bụ nke ndị ọrụ oyibo steeti ahụ mere, so n’ihe pụtakarịchara ihe na mmemme ahụ.
O mekwara ka a mara na gọọmenti steeti ahụ ga-arụnyesi ụlọ nsọnyụ ọkụ na nsó ahịa dị iche iche e nwegasịrị na steeti ahụ.
Ọbụnadị ndị nke ahụ metụtara ka a hụzịkwara ka ha ji nwayọ na-atụtụkọrọsị ngwaahịa ha ndị ọkụ gbafọrọ, ebe ọtụtụ ndị nọkwazị ebe ahụ wee na-emetere ha ebere, dịka ha na-akọrịkwa maka ya bụ ọkụ.
N’ime ihe nile, o duru kọmishona gaharịa na ngalaba dị iche iche nke mejupụtara ụlọ ọlụ a, ebe ndị ọlụ nọ kọwachaa onwe ha n’otu n’otu.
Na mbụ, Sir Nnabuife gwara ya na obi dị ndị ọlụ ya ụtọ n’ihi ọbIbịa ọ bịara ihụ ha.O kelere ya nke ukwu maka na dịka ọ bịara, o jirina anya ya hụ ka ihe nile si aga.
N’ikpeazụ, e nyere ndị ọlụ ohere ijụ ajụjụ nke a mere ka ndị ọlụ jụọ ya ajụjụ Ufọdụ nke ga-enyere ha aka.O ji obi ańụrị nabata ma kọwara ha ihe ha jụrụ.
Ịchị ọchị na-achụpụ ọrịa dịka ọbara mgbali elu.Nke a bụ eziokwu n’ihi na onye na-achịkarị ọchị a naghị ebu iwe n’obi.Mgbe nke a na-eme obi ya ga na-anọ n’udo mgbe nile.
Ọkammụta Nwakoby kwuru okwu ndị a mgbe ọ na-agwa ụmụakwụkwọ karịrị iri ise na ise n’ọnụ ọgụ okwu, bụ ndị nke si n’otu nzuzo dị iche iche n’ụlọakwụkwọ ahụ pụta.
Emume a bụ nke e ji ụka Interdinominational service’ nke ndị isi ụlọ akwụkwọ mahadum a site na ngalaba dị iche iche, ndị echichi, ndị nkuzi, tinyekwara ndị mahadum ahụ jiri biri bịara
Ven Joshua Onuora, nke ngalaba Accountancy’ chetara ụmụ akwụkwọ ahụ na ọ bụ ka ha sị mezie akwa ha, ka ha ga-esi dina na ya.
Onye akaebe ọzọ kọwara onwe ya dịka Chii kwuru na ihe ahụ aghaghị ịbụ aka ọlụ nwata akwụkwọ, n’ihi na ọtụtụ n’ime ha pụrụ iji ka ha wee gbanahị ihere maka ime mkpuke ha tụtara, wee mee ihe mmadụ atụghị anya.
O kwuru na karịa igbu nwata ahụ, na nne ya gara akpọje ya n’ebe a na-elekọta ụmụaka enweghị nne na nna, n’ihi na ọ nweghị onye maara echi.
Ọkammụta Mọghalụ mere ka a mara nke a n’okwu ya na mmemme otu ụbọchị a chịkọbara na mahadum Nnamdị Azikiwe dị n’Awka, bụ nke a haziri site n’aka Unizik Business School’.
Ha kwupụtakwara ọtụtụ mba na ndị mmadụ ha na ekesara ihe iji nyere ha aka.N’ezie, isonye na otu ọlụ Red Cross’ ga-eme ka mmadụ nwee ụzọ iji nyere ndị nọ na mkpa na obodo dị iche iche aka.
Ndị otu Red Cross’ nọrọ n’ụbọchị mmemme a kọwapụtara ndị mmadụ ebumnobi ha na kwa ihe ha chọrọ ime ka ndị mmadụ beleta agha na ọtụtụ nsogbụ nke na-esite n’aka mmadụ adakwasi ibe ha.Ha jikwa ụbọchị mmemme ha mee ka ndị nsogbu ọnatarachi mara na olile anya dịrị ha.
Nnukwu echichi a bụ nke e chibere ya bụ agụ nwoke site n’aka obodo iri mejupụtara okpuru ọchịchị Anaọcha nke steeti ahụ, ma bụrụkwa nke weere ọnọdụ n’oge a na-eme mmemme ụbọchị Anaọcha, bụ nke e mere n’isi ụlọ ọrụ okpuru ọchịchị ahụ dị na Neni.
A nọrọ na mmemme ahụ wee gbapee mmiri a gbapuru ọhụụ na ụlọ ezumezu a rụrụ ọhụụ, bụ ndị a kpọkwasịrị aha Mazị Enukeme gbaa egwu mmọnwụ, ma kụkwaa ngazị n’eze.
N’otu aka ahụ, enyi nwoke onye ahụ a na-enyo enyo, bụ Mazị Ameke Udolu bụkwa onye a nwụchikọrọ dịka onye a na-enyo enyo na o soro kpaa nkàtà ọgwụ ego ahụ.
Mmadụ abụọ ahụ nọzịkwa n’aka ndị uwe ojii ugbu a, ebe onye ndu ndị uwe ojii kwere nkwa na ha ga-eme nnyocha ghe anya oghe iji hụ na e sogidere okwu ahụ wee ruo n’ebe ọ kwụsịrị.
Mmemme a bụ nke ha ji akwado agụmagụ na uru dị na ya.Ọtụtụ ndị weliere isi n’ọlu gọọmentị bịara na mmemme ahụ gụnyekwara ụmụ akwụkwọ si ebe dị iche iche.
Onye Kọmisọna na-ahụ maka nzikọrita ozi bụ C.Don Adinuba biara ma biakwa na ezi oge.Ndị ọzọ biara bụ Sir Chuka Nnabuife, MDEditor-in-Chief, National Light’, onye nọchịrị anya Joy Ulasi nke ụlọ ọlụ na-ahụ maka ụlọ akwụkwọ sekọndịrị PPSSC, Dokịnta Ebele Anyaoku nakwa ọtụtụ ndị ọzọ.
Kọmishọna n’ahụ maka mgbasa ozi bụ onye nọchiri anya gọvanọ na-achị Anambra Steeti bụ Willie Obiano mepere mmemme ahụ n’aha gọvanọ.
Kọmisọna C.Don Adinuba, n’aha Gọvanọ Willie Obiano kwere nkwa na ya ga enye ndị National Library of Nigeria’ ala dịka ha rịọrọ.
Mmemme nke a bụ nọọ iji wee mee ka mba ụwa nile mara mkpa ọ dị mmadụ na ibe ya, obodo na obodo, agbụrụ na agbụrụ, okpukpe na okpukpe mata mkpa ọ dị ibikọta n’otu n’udo.
Ndị otu a nọ n’ọgbakọ ha nwere na December’ 8, 2017, kpebie na ihe mmemme a kwesịrị ka a na eme ya na May’ 16 kwa afọ ọ bụla.
O kwuru sị na akwụkwọ nsọ, ma nke ndị ụka ma nke ndị na-akpọ isi ala akwadoghị igbu mmadụ kama na ọ bụ enweghị udo na ịhụnanya bụ ihe na-akpata nsogbu ha.
Ọ rịọrọ ka mba, agbụrụ,ụka na asụsụ ọbụla mụta ibikọ ọnụ n’udo ka ihe wee gabara mmadụ nile nke ọma.
Prophet’ Moses Urovbu, bụ General Overseer, God Revival Prayer Ministry’, Ugheli, bụ onye nke a kpọtaara otu nwoke gbara afọ iri atọ aha ya bụ Monday Edjedjere, bụ onye e kwuru na ọ nwere nsogbu isi mgbaka, e jirila ụtali pịagbuo ya.
Nne Monday bụ nwoke nwụrụ anwụ, kwuru na oge ọ chọpụtara na o kenyere nwa ya n’ukwu akụbekee, na ọ rịọrịọ ya ka ọ kpọnye ya nwa ya ka ha laba ma ọ jụrụ ajụ ma kwuo na ọ na-agwọ ọrịa ahụ.
Prophet Moses Urovbu gara n’ihu kwuo na o nyere Monday ebumọnụ abalị asaa, na ọ bụ mgbe o bidoro mebe isi ike, mebiwe oche rọba nke ụlọ ekpere ahụ ka ọ bidoro pịawa ya ụtalị mmiri nsọ.
N’okwu ya, Sir’ Chuka kwuru ka ndị ọlụ mata na ya bụ agbara nwanyị bụ otu n’ime ha n’ihi na ọ ga na-esonye n’ihe a na-eme oge nile.
O kwuru na akwụkwọ akụkọ a ga-abụ eji ama atụ na a ga-apị ya bụ mmanụ ma pịta ezi mmanụ.O kwuru na-aga ebubatakwa akụrụngwa dị iche iche ka o wee bụrụ ihe e kwuru ka a na-eme.
Ma onye isi ụlọ ọlụ a ma ndị ọlụ nọ n’ańụrị n’ihi na aka na-achị Anambra Steetị bụ Gov.Willie Obianọ na ebumnobi yam aka ụlọ ọlụ a.
Oriakụ Oguine, n’aka nke ya, gosipụtara afọ ojuju o nwere n’ebe ụlọ ọlụ a nọ ma kelee Chineke maka nke a.
O kelere Govanọ Obiano maka ọlụ ọma ya ma dụkwaa ndị ọlụ ọdụ ka ha dị uchu n’ọlụ ha ka ha wee banye na ya bụ ụgbọ na-aga aga.
Onye nọgodụ dịka Editor’ akwụkwọ akụkọ a bụ Oriakụ Rose Oranye bụ onye nyere ekele n’aha ndị ọlụ nile gosịrị obi ańụri ha nwere n’ebe SSA Oriakụ Oguine nọ.O toro ya maka otu o si chọpụta ọlụ na-aga n’ihu ugbu a n’ụlọ ọlụ a.
Onye isi ANPC bụ Sir’ Chuka Nnabuife nabatara ha nke ọma ma gwa ndị ọlụ ka ha gee ha ntị n’olu ma ritekwa elele n’ihe ha bịara n’ihi na a ghara ndụ kpaa akụ, onye iro erie.
Otu onye n’ime ndị otu a nke si na ngalaba Health Research and Development’ bụ Stephen Nwanya kọwara ọtụtụ ihe gbasara ahụike.
O kwuru na mmadụ ekwesịghị ịna erikọta nri na mkpụrụ osisi n’otu oge.O kwuru na nke ahụ adịghị mma, na o kwesiri ka e rie mkpụrụosisi mgbe mmadụ richara nri, ọ kachasi n’abali.
O kwuru na akwụkwọ nri na mkpụrụosisi bara uru na ndụ mmadụ, ma kwukwa ka a hapụ ị na-ańụ mmiri ma a na-eri nri.
Mazị Nwanya gakwara n’ihu dụọ ndị mmadụ ọdụ ka ha kpachara anya n’iri ihe ndị e si mba ofesi bụbata n’ala anyị.Dịka o kwuru, ụfọdụ n’ime ha nwere ihe ndị agbanyechara n’ime ha nke e ji chekwaa ha maka imebi ọsọ ọsọ nke na-adịchaghị mma n’ahụ mmadụ.
Otu ọ dị ugbu a, e tutela ma mee ka igwe na-afụlite mmiri elu n’ebe ndị ahụ malitekwa ịrụ ọrụ ugbu a, ebe gọvanọ kwekwara nkwa na a ga-etutesikwa ọrụ ngo mmiri ndị ọzọ dịbụ na steeti ahụ ka ha malitekwa ịrụ ọrụ n’uju.
O kwukwara na ọ bụrụ na e dozigharịachaa ọdụ mmiri nile ahụ, na a ga na-agbanye ndị mmadụ mmiri n’efu, ebe ndị ji ụgbọala ere mmiri bụ ndị a ga na-eresi mmiri eresi, iji wee nweta ego a ga-eji na-eleru mmiri ndị ahụ anya.
Ndị ọzọ kwuru okwu na mmemme ahụ gụeze ọdịnala Akwaihedị, bụ Igwe J.O.C.Onebụnne onyeisi LEO Foundation, bụ Mazị Emeka Luis, Nwaada Mbanese, bụ Nwaada Ọkpara ụzọma Chinyere, tinyere ọtụtụ ndị ọzọ.
Ihe e nwetara n’aka ndị ahụ gụnyere egbe AK 47 mgbọ dị n’ime ya, otu nsụnsụ egbe, ụdị egbe ndị ọzọ dị iche iche na ụgbọ ala Toyota.
Gọvanọ Obianọ kwuru nke a oge ọ gara ileta ebe ahụ e nwere nnukwu igwè e ji agba mmiri n’ubi, nke dị n’Ifite Ọgwarị n’okpuru ọchịchị Ayamelụm dị na steeti ahụ.
Na ntụnye nke ya, onye nhazi amụmà Lower Anambra Irrigation Project bụ Mazị Eric Ejeagbụcha kwuru na igwè ahụ nwere ikike ịfụsà mmiri wee ruo ihe dịka Kilomita iri na isii, ma kesàá mmiri n’obosara ala ruru hekta puku atọ na narị asatọ.
N’ozi ekele ya, onyeisi oche nchere oge n’okpuru ọchchị ahụ, bụ Mazị Ken Okolo toro Gọvanọ Obianọ maka ezi nzọpụ ụkwụ ahụ, ma kpọkuokwa onye ọbụla ka ọ dọnyere gọọmenti steeti ahụ ukwù n’ihi mbọ pụrụ iche ọ na-agba n’iji debe steeti ahụ n’ogogo mba ụwa.
Oriakụ Okwuefuna, onye gbara afọ iri atọ na asatọ, ka a kọwara na ọ pụrụ n’abalị atọ nke ọnwa April’ afọ a gaba n’ugbo ya dị n’Agụ Ụmụnebo, Nteje, bụzị ebe ndị na-achị ehi wakporo ya, kee ya agbụ, kwaso ya iko n’ike ma gbuo ya.
Onyeisi Nteje Development Union bụ chiifu Benneth Nweze, kọwara ndị Nteje dịka ndị na-akọ ugbo nke ukwu, ma kwaa arịrị nke ukwu na ọnọdụ ọjọọ ahụ etinyela ụjọ n’obi onye ọbụla.
N’akụkụ nke ya, nwanne nwanyị onye ahụ nwụrụ anwụ, bụ Benedeth Mmadụka kwuru na nwanne ya nwanyị ruru ụjụ ọnwụ di ya nso nso a, nke a wee dakwasịkwa ya ma kpọkuo gọọmenti ka o mee nnyocha pụrụ iche iji nwụchikọọ ndị rụrụ ala ahụ.
Onye isi oche NLC, Ayuba Wabba, kwuru na ndị otu ha na Nigeria e sonyerela ndị ọdịka ọ dị ha na mba ụwa n’iru uju ọnwụ odogwu nwanyị Africa a.
O kwuru si ọ bụ eziokwu na ọnwụ Winnie wutere anyị, otu’Nigerian Labour Movement’ nwekwara ihe anyi ga-eji too ndụ ya nke jupụtara n’ịgba mbọ, ịchụ aja na ịgbara ndị mmadụ odibo, dịka o si dị na ndụ Mama Winnie.’
Winnie Mandela bụ onye nwụrụ ka ọnwa April’ dị na mkpụrụ ụbọchị abụọ.Wabba gara n’ihu kwuo, ka ọtụtụ ndị mmadụ, nde kwuru nde si nọrọ na nwute na South Africa, mba ụwa dị iche iche gosipụtara ezi mbọ nke onye ahụ ndị South Africa ji ihunanya na-akpọ Mama’.
N’afọ nile nke Nelson Mandela na ndị ndu nke African National Congress’ nọ na mkpọrọ, ma ndị nke a chụpụrụ achụpụ, Winnie Mandela nọgidesiri ike na-agba mbọ maka ọdị mma ndị nke ya.
A tara ya ahụhụ, tie ya ihe, tụọ ya nga ma napụkwa ya ọtụtụ ihe ruuru ya ma ọ nọgidesiri ike n’idu ndị nke ya, nke a bụ ka o wee zọpụta nde kwuru nde ndị South Africa.
Ndị a wakporo ha ka e kwuru na ha merụrụ mmadụ isii ndị ọzọ ahụ ma kpụrụ otu nwanyị laa.Ha gbakwara ọtụtụ ụlọ ọkụ n’okirikiri ahụ.
Ozi e si n’aka onye isi oche okpuru ọchịchị Kwande bụ Terdoo Nyor Kenti na-akọwa na ndị oji egbe ahụ wakporo obodo ahụ n’etiti ndeeri midnight’ oge mmadụ nile dị n’ụra ma bido gbawa egbe n’ike n’ike n’okirikiri nile.
O kwuru si, Ha gburu mmadụ asaa ma merụọ mmadụ isii ahụ ebe ha bụ ndị na-achị ehi kpụrụkwara otu nwanyị laa, ka ha gbachara ọtụtụ ụlọ ọkụ n’okirikiri ahụ.
Ndị nta akụkọ chọpụtara na mkpamkpa a mere ka ọtụtụ obodo dị iche iche na mpaghara ahụ malitere na-agba ọsọ ndụ ha n’ihi egwu ndị ogbu ọchụ ahụ.
Onye isi oche kansụl ahụ, onye nke kwuru na ọdịghị nsogbu ọbụna nke dịbu n’etiti ndị obodo ahụ na ndị Fulani na-achị ehi, kọwara na nke a gbara ya gharịị otu ndị ahụ bụ ndị oji egbe si wakpo ndị nke ya n’enweghị okwu ọbụna.
Aka na-achị steeti ahụ, bụ Gọvanọ Willie Obianọ nyere ndụmọdụ a n’ọgbakọ ya na ndị otu jikọtara isi ọchịchị obodo dị iche iche na steeti ahụ, bụ ndị a maara dịka ASATU, bụ nke weere ọnọdụ n’Awka.
A nọzịkwara n’oge ahụ wee jụọ ajụjụ dị iche iche, ọ kachasị n’ihe gbasaara ịdị ọcha, bụkwa nke a nọrọ n’ebe ahụ wee zákpọọ n’ụzọ o doro anya.
Ụka bụ nwagbọghọbịa ya na ya na-adị na mma, onye ọ chọrọ ịlụ.Mgbe ọ gwara nna Ụka ije o ji maka ya bịa, nwoke a jụrụ ya aha ya, ọ zaa ya na aha ya bụ Okwu.
Nnaa bịa laba maka na Okwu lụọ Ụka, ezinaụlọ ahụ ga-abụ Okwu na Ụka, mgbe ahụ, ọ bụrụ katakata, onye kwuo, ibe ya ajụ.
Onye nkuzi ụka tiri mkpu ma jụọ ya, enyi kedụ nke I buuru ihe arụsị bata na ụlọ ụka Abịazịkwala ụbọchị ọzọ.
Ihe a na-eweta n’ubi na-enye afọ ojuju.Ọrụ ugbo na-eme ka mmadụ baa ọgaranya n’ihi na mgbe e rere ihe e wetara na ugbo, ọ na-eme ka onye ahụ nwee ego.Ọtụtụ mmadụ na-esi na ya bụrụ nnukwu mmadụ.
Uru ọrụ ugbo bara karịrị akarị.Obodo na-enweghị ndị ọrụ, ugbo nnukwu ihe kwara ha, agụụ na-anyụ obodo ahụ anya oge ọ bụla.Ọrịa dị iche iche na ejupụtakwa na ya.
Ọrụ ugbo dị na ụdị dị iche iche.Otu ahụ ka ihe ndị a na-arụpụta si dị iche iche.Ọrụ ugbo dị ezigbo mkpa na ndụ na ezinaụlọ  na obodo nile.
N’ihi na nne na nna ha jụrụ ase nke ọma, ha ga-enye ha nkwado zuru oke.Ọ bụrụ no nsogbu a pụta,ha ga e jikọ aka ọnụ hụ maka nsogbu ahụ.
Ezinaụlọ abụọ ahụ ga-ahụ onwe ha n’anya mana egborịtara onwe ha mkpa.Nwanyị a na- alụ ga-enwe nsọpụrụ n’ebe nne di ya na nna di ya na umu nne di ya nọ.Ihe ndị a mere na alụkwaghịm adịghị n’oge ahụ ka ọ dị ugbu a.
Ụfọdụ na-adi ime ma ọ bụ mụọ nwa na adịbeghị ihe nwoke mere n’isi ha n’ihi na ha bi na obodo mepere emepe.Oge ụfọdụ, nke nwanyị e si be nne ya gbakwuru nke nwoke.Mgbe nne na nna ji a mara ihe mere, ha enweela nwa nwa.
Alụmdi otu nwoke na otu nwanyị Nke a pụtara nwoke ịlụ otu nwanyị.N’oge gboo, a na-ewe nwoke na-alụ otu nwanyị dịka onye aka esighi ike, ma ugbua, ihe agbanweela.
Alụmdi otu nwoke na igwe nwanyị N’oge gboo n’ala Igbo, ndị mmadụ na-ahụta onye na-alụ igwe nwanyị dịka ọgaranya.Ma ugbua, ọdịzịghị otu ahụ n’ihi na ihe agbanweela ma ka o sila dị, ịlụ igwe nwanyị bụ ihe e ji mara ndị Igbo n’oge gboo.
Alụmdi nwanyị na nwanyị Nke a pụtara nwanyị ịlụ nwanyị ibe ya.N’ụdị alumdi a, ọ bụ nwanyi na-eme ego nwanyị n’isi nwanyị ibe ya.Ihe dị iche iche na-akpata nwanyị ịlụ nwanyị ibe ya dịka enweghị nwa nwoke n’ezinaụlọ ma ọ bụ amụtaghị nwa ọbụla.
Alụmdi ma ọ bụNke a bụ mmadụ ịlu di ma o bụ nwanyị mgbe ọ ka dị na nwata.Ihe na-ewetekarị nke a bụ amụtaghị nwa nwoke n’oge, ịmụta nanị otu nwa nwoke, nnukwu ịhụnanya dị n’etiti ezinaụlọ abụọ dgz.
Nkuchi nwanyị Nke a pụtara na nwa nwere ike iweghara nwunye nna ya ma nna ya nwụọ.Otu aka ahụkwa, nwanne nwere ike iweghara nwunye nwanne ya nwụrụ anwụ.Tupu e mee nke, a na-aga be nna nwanyị, mekwa omenala ụfọdụ.
Alụmdi na nwunye dị otu a ga-eme ka ụmụ a mụtara ka a kụchichara nwanyị ahụ bụrụ ụmụ nwoke ahụ kuchiri ya.
Ha bidoro zụba nwa nwoke a n’ike n’ike.Nwata a malitekwara na-ebu ma na-eto.Mgbe oge ruru na nwata a ga-anọ ọdụ, ọ nọghị, mgbe o rukwara ịga ije, ọ gaghị, nke pụtara na ọ na edina ala n’ute mgbe ọbụna.
Ọnọdụ dị otu a bidoro tụba di na nwunye a egwu.Ha malitekwara gaba na nke ndị dibịa ma okwu e nweghị isi.
Oge ọbụna ha gawa ọlụ, ha na-esi nri nye nwata ahụ, ha richaa nke ha, ha eburu nke ha ga-eri ma ha lọta ọlụ dobe n’elu uko pụọ.Ha na-ahapụkwa nwa ha nwoke n’ute ebe o dina ala gawa ọlụ.
Oge ọbụna ha rụchaa ọlụ lọta, ha butuo nri ha dobere n’uko, ha ahụ na nri ahụ na e riena ya.Nke a na-agbagwoju ha anya makana onweghị onye batara n’ụlọ ha ebe ha kpochiri ya nke ọma.
Mgbe ha nọ n’ọnọdu mgbagwoju anya a ka otu anụ a na-akpọ nwaraghamgbama gwara nwanyị nwe ụlọ na ya ma ihe na-esogbu ya ma marakwa mgbe ihe nile ahụ na-eme n’ụlọ ahụ.
Nke a gbagwojuru nwanyị a anya, o wee jụọ ya uzo o si eme nke a.Aragha gwara ya na nwata ahụ na-aghọrọ eke rigoro n’elu uko richapụ nri nile ahụ ma ridatakwa ghọrọkwa nwata dinara ala.
Nke a juru nwanyị a anya, o wee kọọrọ di ya.Aragha gwakwara ha na ha chọọ ị ma ma ihe ọ na-ekwu ọ bụ eziokwu, ha pụọ ọlụ otu ụbọchị, ha lọghachi azụ ma si na mgbawara aja nyoo ka ha hụ odum na ihe o dudu.
Ha gara n’ebe tere aka na-ele anya ka ha mara ihe ga-emenụ.Ozugbo ,nwata ahụ ghọrọ nnukwu eke rịba na mkpu.
Ọtụtụ ihe na-akpata ịgba alụkwaghị m, ha gunyere ịgba n’ezi, izu ohi, ịkpa nsi, amụtaghị nwa, umeọmụmụ, ịta amusu, nwoke i tị nwunye ya ihe mgbe nile, ịńụbiga mmanya oke wdg.
Nwoke chọọ ịgba nwunye ya alụkwaghị m, ọ ga-ebu ụzọ gwa umunne ya ihe nwanyi ahụ mere, ọ bụrụ na nke a ruru ihe a ga-eji gba ya alụkwaghị m, ha ga-akwado nwanne ha nwoke.
Mgbe ahụ, a ga-akpọ onye akaebe, onye akaebe dị nnukwu mkpa na ya makana ọ bụ ya ga anọkwa n’isi n’ịkpọla nwanyị ahụ.
Alụkwaghị m na-emekwa ka ịkwa iko bawanye maka na nwoke ma ọ bụ nwanyi o metụtara nwere ike gbabazịa n’ilo.Mgbe ụfọdụ, ọ na-eweta mmadụ inwe obi ọjọọ n’ebe mmadụ ibe ya nọ.
Mgbe a chọkatara ọla a ma a hụghị ya, eze gara na nke dibịa afa ga gbaa afa.Dibịa gwara ya na ọla ahụ dị n’obodo ya, na mmadu zuuru ya.
Eze nyere ndị agha ya iwu ka ha ga chọba ọla ahụ n’ụlọ n’ụlọ.Mgbe a chọchara ma a hụghị, eze gaghachiri azụ ga gbakwa afa ọzọ.
N’oge a, dibịa gwara ya ka o si n’ebe ụmụnwanyi nọ chọọ ya.Ndị agha ya gara chọchaa a hụghị, ọ gaghachie azụ gbaa afa nke ugboro atọ, a gwa ya na o nwere nwanyi a chobeghi ya n’ụlọ ya.
Eze nyere ha iwu ka ha gaa n’ụlọ ya ozugbo ga chọọ ọla ahụ.Mgbe ha ruru n’ụlọ ya, ha kwaghachara ebe nile ma ha ahụghị ọla ahụ.Ha chọrọ ọla ahụ abali atọ na be ya ma ha ahụghị ya.
Eze jiri iwe nye iwu ka Ezemmụọ obodo ahụ  kpụọ Mmaakụ afụọnụ.Mgbe e mechara nke a, o nyekwara iwu ka a kpụọ ụmụnwanyi nile afụọnụ.
Ma gịnị bụ ule akwụkwọ Nke a pụtara ohere e ji atule ma nwa akwụkwọ ọ mụtara ihe onye nkuzi kuziiri ya.O kwesịghị ka onye ọ bụla gafere mgbe ọ na emeghị nke ọma ma ọ bụ ka e were ego gotara ya.
Ime nke ọma na ule ga-eme ka mmadụ nwee ezi ọlụ ma ọ bụ na eme nke ọma na ahia ma ọ bụ ọlụ aka nke ọ na-alụ.Oge ụfọdụ,  egwu na ụjọna-atụ ụmụ akwụkwọ ma ha aga ada na eme ha, ha  a baa na igwu ojoro n’oge ule.
Oge ụfọdụ, na mmadụ dara abụghị na ọ maghị akwụkwọ kama n’ihi na ọkwadoghị onwe ya nke ọma n’oge ule akwụkwọ.A ka na-enwe ntapu na ojoro n’oge ule akwụkwọ.
Ọzọkwa, egwu ọnwa n’oge ochie sokwa na eweta udo n’etiti obodo na obodo.N’oge ahụ,ụmụ okorobịa na-aga obodo dị ha nso ma onwa na-eti, ha gwusie egwu ọnwa, ha alọtakwa obodo nke ha n’abali ahụ n’ ihi na udo dị na etiti ha.
Ụfọdụ ihe na-ebute igwu ojoro ma ọ bụ ntapu ule bụ n’ihi na ndị ala anyị chọrọ ka onye ọ bụla gụrụ akwụkwọ jiri asambodo kachasị mma.
Ọzọ dika ibe ya aka n’achị steeti mere bụ na o wetara udo na ezi mmekọrịta na etiti obodo na obodo n’ Anambra.Ọchịchị ya mere ka ndị eze odinala na ndi ha n’achị nwee udo na ezi mmekọrịta.Ebe udo  na ihunanya dị ka ọganiru na-adị.
Igbe egwu bụ ihe mba nile na-eme ma bụrụ ihe ọ ga abụ ilebe ka a na-agba ya, obi ụtọ amalite kpaba gị ma ịnụrụ asụsụ ha ji agụ ya ma ị nụghị.Ọ bụ ihe na-eme ka mmadụ chezọ mkpasu iwe ọ bụla.
N’ezie, ọ bụ Gọvanọ Obiano bụ onye izizi chịkọbara nkuzi maka ọlụ nche nye ndị South East’ steeti nakwa Delta .Nke a welitere aka n’achị steeti elu nke ọma na obodo anyi bụ Anambra.
Uru dị n’ọkada karịrị akarị, ọ bụ agụkata agba awaa.Nke mbụ bụ na ọ na-eme ka onye n’enweghị ọlụ nwee ọlụ.Ọtụtụ ụmụikorobịa esitela na-ịnya ọkada wee bụrụ mmadụ.Ụfọdụ si na ya lụọ ụlọ, lụọ nwanyị ma sorokwa na ndị obodo ji biri.
Uru ọzọ dị n’ọkada bụ na ịzụta na idozi ya adịghị oke ọnụ ka ụgbọala.Nke a mere na ọ na-enyere onye ji ya achụ nta ihe afọ ga-eri aka.Nke a mekwara ka akwụ soro ibe ya gbaa mmanụ.
Mmiri ozizo sokwa n’aka mgba chere ọkada.Dịka a barala n’oge udu mmiri, ị ga-achọpụta na mgbe ọ bụna mmiri bidoro zobe na ndị ọkada ga-alakpucha n’ime.N’oge ahụ, ọ bụ sọ ụgbọala ga na-aga.Nke a wee bụrụ nnukwu nsogbu nye ndị ọkada na ndị na-eme njem.
Ya mere, uru dị n’ekwenti kariri akari mana ụfọdụ ndị mmadụ jizi ya wee na-emezi iberibe.Ụfọdụ mmadụ na-anọ n’ụlọụka na-apị ekwenti.Nke a jọgburu onwe ya makana ihe nile nwere oge.Nke a bụ arụ ma bụrụkwa ịkpasu Chineke iwe.Onye ọ bụna na-abata n’ụlọụka kwesiri ịgbanyụ ekwenti ya agbanyụ.
Ụfọdụ na-eme ha na-aga n’ụzọ, ha akwụchie ntị ebe ha na-ege otu ihe ma ọ bụ nke ọzọ n’ekwenti.Ihe dị otu a ebutela ihe mberede na ọnwụ mmadụ ọtụtụ oge.O kwesiri ka mmadụ na-ege ekwenti n’okporo ụzọ 
Ndị ohi na-ejikwa ekwenti akpa ike ọjọọ.Ha na-eji ya wee kpaa arụ dị iche iche.Nke a wee bụrụ ihe ọjọọ nke na-ekwesighi ekwesi makana e mebere ekwenti maka ọdị mma nke mmadụ.
Ụfọdụ ndị mmadụ na-abụ ha kwunye ya n’ọkụ, ha a na-azakwa ya ma ọ bụ tụkwasa ya na’ahụ.Nke na-eme oge ụfọdụ ka ekwenti ahụ bigboo ma gbuo onye ahụ.
A na-adụzi ndị mmadụ ọdụ ka ha kpachara anya etu ha si eji ekwenti ha.Ọtụtụ ndị mmadụ atụfuola ndụ ha site n’ekwenti ibigbo mgbe ha nọ n’ọdụ mmanụ petrol na nke gas.Onye ọ bụla kwesiri ima mgbe o ji etinye ekwenti ya n’ọlụ.
Oge ọzọ jọrọ njọ mmadụ ịgbanye ekwenti bụ mgbe mmadụ nọ n’akụkụ igwe na-enye ọkụ.Nke a na-ebutekwa ekwenti ibigbo ma merụọ ndị nọ nso ahụ.
N’oge ọgbara ọhụrụ a, akụrụ ngwa nile ha ji alụ ọlụ ha na-akpachapụrụ ha anya nke ọma, sie ha na mmiri ọkụ, tinye ya mmiri ọgwụ na-egbochi ụmụ nje ndị ahụ.
N’ezie gọọmenti agbakụtaghị ahụ ike nke ụmụ nwanyị dị ime azụ, ha na-agba mbọ na-ewunye ụlọ ebe ana amụ nwa ma na-eleba anya na ọgwụ na ezi akwa na akụrụ ngwa e ji amụ nwa dị na ebe ndị ahụ nile.
O kwesiri ka nwanyị ọ bụla dị ime were ọsọ ga deba aha ya n’ụlọ ọgwụ na-ahụ maka ụmụ nwanyị dị ime ka ọ ga abụ ụbọchị ọ ga-amụ nwa, o were ọchị lọta.
Ndị mmọnwụ a ka a na-akọwa na ha nubatara ma tibe ndị bịara ekpere ihe ma chọkwa iburu onye isi adoration’ a bụ Rev.Fr’.Emmanuel Obimma Ebube Mụọnsọ.
Asụsụ dị n’ụwa bara ụba otu ndị nọ n’ụwa siri ba ụba.E nwere asụsụ bekee nke a na-akpọ English’.E nwekwara ọtụtụ asụsụ ndị ọzọ dịka French’ na German’ n’obodo ndị bekee.
Asụsụ ọ bụla zuru oke na-enwe ezi nghọta.Asụsụ ụfọdụ ezuchaghị ezu nke mere na ha ga na-anabatarịrị asụsụ mba ọzọ.
Asụsụ ọ bụla na-eme mgbanwe.Asụsụ anaghị akwụ otu ebe.Asụsụ na-anabata ihe mgbanwe dị iche iche dịka okwu ọhụrụ ma ọ bụ ị wepụ ihe ndị e chere na ha adabakwaghị nke ọma otu a choro.
BBC Asụsụ Awụsa na-ewu ewu nke ukwuu.N’ọnwa Maachị 2017,, BBC mere ncheta afọ iri isii o bidoro mgbasaozi n’asụsụ Awụsa.Onye Isiala bụ President Muhammadu Buhari zigaara ha ozi ekele, gwakwa ha na ya anaghị
Mazị Callegher zara m na ya tụrụ anya na m ga-ajụ ya ajụjụ ahụ.O wee nọrọ n’ihu anyị nile wee kwuo na BBC ga-ebido gbasawa ozi n’asụsụ Igbo n’afọ 2017.
Ezinaụlọ bụ isi a hụrụ kwaba okpu na ndụ ndị mmadụ maka na onye ọ bụna bụ mmadụ si n’ime ezinaụlọ pụta.Mmekọrita mmadụ na ibe ya na-ebido n’ezinaụlọ.
Ma nne ma nna ma ụmụaka nwere ọlụ dịịrị ha n’ezinaụlọ nke onye ọ bụna n’ime ha ga-arụrịrị nke ya ihe e wee na-aga n’usoro ya.
Ọtụtụ ndị mmadụ tinyekwara ọnụ n’okwu kwuru ka ọha na eze nwee ihunanya, ndidi, mụọ mgbaghara ka ezinaụlọ wee bụrụ eji ama atụ.
E nwere ọrụ aka dị iche iche dịịkwa nka, ịkọ ugbo, isi nri, idozi isi, ido ụlọ, ịkpụ bụlọọkụ, iru kapịnta, ighe akara, ise agidi, ịkwa akwa, wdg.Onye ọ bụna tinyere aka n’ọrụ ndị a na-enweta ego mgbe nile ma were ya na-egbo mkpa diịrị ya.
Ọtụtụ ndị mmadụ esila n’ọrụ aka dị iche iche mepụta ihe ma sorokwa na ndị obodo jiri biri.Ha esina na ya rụọ ụlọ, lụọ nwanyị ma zụlite ụmụ ha n’ogo dị iche iche.
Ọtụtụ ndị mmadụ esikwala n’irụ ọlụ aka wee wulite nnukwu ụlọ ebe a na-emepụta ngwa ahịa dị iche iche.Ụfọdụ sikwa na ya mụbaa site n’iga n’ihu na ngalaba ndị ọzọ dị iche iche.
Otu nwoke malitere ndụ ya site n’ịkwa tụrọkụ.Mgbe o mere nke a afọ ole na ole, ọ malitere zụtba ụgbọala nke ndị mmadụ na-anyara ya wee na-ebu ndị njem.Otu a ka nwoke a si mechaa bụrụ onye a maara aha ya n’ihe gbasara ụgbọala na-ebu ndị njem.
Ọtụtụ ụmụokorobịa ka ụgbọala mara mma na-agụ mana ha agaghi arụ ọrụ.Otu ụgbọala mara mma si agụ ha ka ụlọ mara mma si agụ ha.Ụfọdụ atufuola ndụ ha n’ụzọ dị otu a ebe ha gara izu ohi.
Onye ọ bụna nọ n’ọlụ na-enwe ezi echiche makana o nwere ihe ọ na-elegara anya imepụta.Nke a mere na ọ gaghi enwe ohere ị kụ asịrị agaghari n’ogbe.Ihe na-adị ya mkpa n’ụbọchị nile bụ ihe ọ ga-arụpụta n’ụbọchị ahụ.
Ọrụ aka bara nnukwu uru, onye ọ bụna mụtara ya mụtara ezigbo ihe.Ya mere, o kwesiri ka onye enweghị ihe ọ na-eme hie asaa n’anya, makana mmadụ anaghị anọ na mmiri sị na ncha na-aba ya anya.Chetakwa na onye ngana kpuchie ute, agụụ ekpughee ya.
N’oge agha, ihe na-eweta ọrịa ọjọọ dị iche iche, agụụ na ọnwụ bụ nsogbụ dị na gburugburu anyị.Ụmụanụmanụ nile na-enwekwa nsogbu ma ọ bụrụ na ngwa agha ọjọọ a na-agbanye na ikuku eweta nsogbu na gburugburu anyị.
Ihe nkuzi a na-enye n’oge mmemme a na-enye aka ime ka onye ọ bụla ghọta ma mara otu a ga-esi mee ka a na-eme ezi nchekwa nye mba ụwa nile na mmadụ bị na ime ya.
Kwa afọ ọ bụla, a na-enwe isi okwu, ọ bụkwa mba ndị ga-achịkọba ya n’afọ ọ bụla na-ewepụta isi okwu ha chọrọ ka elebara anya.
N’oge gboo, ajadu ọbụna na-agba nkpe, ya bụ iru ụjụ na-ata ahụhụ n’ala Igbo.Nke a na-apụta ihe n’ụzọ dị iche iche omenala si debe ọnọdụ ndị ajadu maka ịda ekpe.
Mgbe nke a gachara, ka e mechara omenala so ya, ọ ga-anọkwa izu asaa nke pụtara otu ọnwa, ọ manye akwa ojii nke ọ ga-eyi otu afọ.
Otu a ka ọ dị n’obodo dị iche iche n’ala Igbo.Obodo ọbụna nwere usoro ha si eme nke ha.Ihe ndị a nile bụ iji hụ na nwanyị di ya lara mmụọ kwanyeere ya ugwu otu o kwesịrị na nghọta nke ha n’oge ahụ.
Ka o sila dị, ihe agbanweena, ndị ajadu e nweena ọnụ okwu ugbu a.Ndị ụka emeena ka mmegide e mere ndị ajadu bụrụ akụkọ mgbe ochie.
Ọtụtụ ndị mmadụ na-anwakwa ike ha na-ebe ndị ajadu nọ.Ụfọdụ oge, n’ihe dịka ekeresimesi ụfọdụ, ndị ọgaranya na-agbara ndị ajadu ekeresimesi site n’inye ha onyinye ego, akwa, ihe oriri na ọtụtụ onyinye dị iche iche.
Ndị ajadu n’oge gboo gbasiri ike ma dị uchu n’ọlụ ma n’oge ugbu a, n’ihi na ndị ajadu na-adazị ngana, Chi ụtụtụ fo, ọ nọrọ nkịtị, I kwuo, ọ si gị na ya bụ nwanyị ajadu.
Ajadu abụghị ọlụsi.Nke a mere na ajadu ọbụna ga-eke ajị n’ume, lụọ ọlụ dịịrị ya site n’ịzụ ụmụ ya maka otito nke Chukwu.
A nọkwàrà na ya bụ oke mmemme bụọ ọtụtụ abụ, mee nkenke oriri na ọñụñụ akwamozu, ma hapụkwa ọtụtụ ndùrù ka ha felaa elu site n’aka Gọvanọ Obianọ, bụ onye kọwara ya dịka ihe na-egosìpụta udo.
Ọ bụ ka ọnwa Oktoba dị n’abalị iri abụọ n’afọ 2010 ka e kpebiri ime ya.Na mkpebi ahụ ka a rụtụrụ aka na ezi nghọta na mmekọrita dị n’etiti okpukperechi dị iche iche na-akwalite udo.
Ndị dị iche iche sonyere na ya bụ mmemme gụokwuputa okwu ụlọ ọgbakọ omebe iwu Steeti Anambra, bụ Oriakụ Rita Madụagwụ, ọkaikpe steeti ahụ, bụ Ọkaiwu Peter Umeadị, ndị selitere isi n’ọrụ agha nakwa ọtụtụ ndị ọzọ dị iche e ji okwu ha agba ìzù na ya bụ steeti.
Okwu onye ọkammụta a ma bụrụkwa onye ụkọchukwu gbara n’anwụ ebumnuche e ji hibe otu izuụka maka ịkụzị na ịgbaziri ọha na eze banyere inwe ezi nghọta na mmekọrịta n’etiti mmadụ nile na-agbanyeghị okpukperechi na ihe onye kwenyere na ya.
Abịa na Nigeria, enwere ọji Igbo ma nwee ọji ugwu Awụsa ma nwekwaa nke ndị ọdịda anyanwụ bụ ndị Yoruba.Ọji Igbo na-agbakarị n’ibe site n’atọ ruo ibe asaa.Igbo na-akwanyere ọji gbara ibe asaa ugwu, ụfọdụ na-egbukwa ọkụkọ ma ha hụ ya bụ ọji.
Ndị Igbo kwenyere na ọji bụ ihe a ga-ahụrịrị n’emume dị iche iche.Ọji dị oke mkpa n’omenala ndị Igbo maka na Igbo kwere na onye wetara ọji wetara ndụ.
Enwere ọji gbara asaa a na-akpọ ọji ọmụmụ.Mgbe ọbụla a wara ọji ọ gbaa asaa, a na-egbu ọkụkọ ma sie nri n’ihi na ọbụ ihe ọma na abịara onye ahụ wetara ya.
Abịa na ala Igbo enwere uru dị iche iche ọji bara dịka ị nabata onye ọbịa, eji ọji a nabata onye ọbịa n’ala Igbo.Ọ dị nnukwu mkpa na onye okenye ọbụla ga-enwe ọji na be ya makana ọji bụ nnukwu ihe nakwa ihe izizi a na-enye onye ọbịa.
Nke dịkwa ka ibe ya bụ na eji ọji añụ iyi nakwa igba ndụ, abịa ebe a na añụ iyi ma ọ bụ ebe a na-agba ndụ.
Abịa n’ala Igbo, e ji ọji alụ nwaanyị dịka ịgba nkwụ nwaanyị, ime ego nwaanyị, wdgz.E jikwa ọji edozi esemokwu dị na etiti mmadụ na ibe ya, eji ya achụ aja werekwa ya na akwa ọzu.
IHE mberede nke okporo ụzọ bụ ihe onye ọbụna n’arịọ Chukwu ka ọ ghara ị dakwasi ya.Oge ụfọdụ, ilebaa anya na ihe mberede na-eme, ị hụ na ọ bụ akpachapụghị anya nke mmadụ kpatara ya.Nke a pụtara na ọ bụ n’aka mmadụ ka ọnwụ na esite.
Ụfọdụ ihe ma ọ bụ ụzọ ihe mberebe si adapụtakarị bụ enweghị ndidi, ejighi nwayo anya ugboala, adighị ele anya otu ụzọ si dị na kwa a maghị ebe ụzọ gbara ngọ.
O kwuru n’ihe na-ebute ihe mberede nke okporo ụzọ bụ akpachapụghị anya, enweghị ndidi, ịńụ oke mmanya mgbe mmadụ ka na alụ ọlụ ya, ise anwụrụ ike, nakwa erubeghi isi nye iwu okporo ụzọ.
Ajọ okporo ụzọ dị ebe nile n’ala anyị, tinyere ịgba nnukwu ọsọ na ihe ndị ọzọ ohere agaghị ekwe ka anyị kwu ebe a, tinyere n’ụfọdụ ndị na-anya ụgbọala a mụghị ịnya ụgbọala na-ebute ihe mberede okporo ụzọ
Mazị Mbanefo sịrị na ọtụtụ afọ ya nyagoro ugboala, na ya enwebeghị ihe mberede okporo ụzọ nke mere o jiri nata ọtụtụ ugwu n’ọlụ oyibo.
Ndị ọlụ Federal Road Safety Corps FRSC’ bụ ndị na-ahụ maka ụgbọala na-agba n’okporo ụzọ ala anyi kwesiri na-egbughi oge, iwepụta anya nkịta ji eri nsị n’ebe ndị na-anya ụgbọala n’ala anyi nile nọ ka e wee nwee ezi nchekwa ndụ na akụ na ụba n’ala anyi nile gbaa gburugburu.
Otụ e si enwe ihe mberede nke okporo ụzọ n’ala anyị mere ka agụọ ala Nigeria na ndị kachasi enwe ihe mberede nke Okporo ụzọ n’ụwa nile.Ewepụ mkpamkpa ndi Boko Haram na-akpa n’ala anyi, ihe mberede bụ nọọ ụzọ ọzọ ọnwu ji anapụ ndi ala anyi ndụ n’ike.
Ndi otu World Health Organisation WHO’ kwuru n’ala Nigeria bụ obodo kachasi anwụ ọnwụ ihe mberede okporo ụzọ na mba Africa n’agbanyeghị ihe nkụzi ndị FRSC na ndị otu dị iche iche na-enye gbasara ịnya ụgbọala.
N’oge mbụ, a na eme emume iru mgbede na obodo di iche iche na-ala Igbo dika Mgbidi, Ngwa, Bende, Isuikwuato, Arochukwu, Orumba, Onitsha, Awka, Nnewi, Umuahia wee diri gabazia.
A na-ebido n’udu mmiri zụba ji na ede, akpụ na ọkụkụ.Ikwu na ibe na agbata inye aka wee hụ na ihere emeghi nwa  ha na-erụ mgbede.
Mgbe nwagbogho no n’iru mgbede, ọ naghi apụta ezi n’ebe mmadu ga-ahụ ya anya.O ga- enwe nwatakiri nwanyi ga na- ejere ya ọzi.
Ndi nne na nna, ikwu na ibe, enyi na ndi nwere nmasi na -enye ndi ruru mgbede ego.Ụfọdụ na- enye akwa, ewụ, ọkụkọ na ihe onyinye di iche iche ka osi metụta onye.
A BIA n’ala Igbo, ịwa akwa bụ mmemme a na-emere nwoke tozugoro ogo ịlụ nwaanyị.Ịwa akwa bụ nkwado a na-akwado nwoke ọ bụla rugoro afọ iri abụo na iteghete ma ọ bụ afọ iri atọ nke nne na nna ya na-akwadoro ya.
Nwoke ahụ ga-anọ n’ụlọ ha ihe dịka ọnwa atọ, ọ gaghị apụta apụta.Ndị be ha ga-agba nnukwu mbọ ịhụ na a na-enye ya ihe ọ ga na- eri wee rue ụbọchị ahụ ọ ga- alụ nwaanyị.
N’ime ọnwa atọ ahụ, a ga- akuzikwara ya ọtụtụ aka ọlụ dị iche iche dịka otu esi akpa ute, ite nkwụ, igbu akwụ nakwa ihe ndị ọzọ ọ ga-eji na-enyere ndụ aka ma ọ lụọ nwaanyị ka agụụ hapụ ịnara ya ụmụaka ya.
Oge ụfọdụ, nwoke na-awa akwa ma ọ bụ mgbe ọ wachara akwa, ndị mmadụ na-enye ya onyinye dị iche iche dịka ego, akwa, ihe oriri na ihe ndị ọzọ dị iche iche.
Obodo dị iche iche na-eme emume iwa akwa dịka ọnọdụ obodo ha si wee dị.O nwere ụfọdụ obodo na-akwado mmemme ịwa akwa n’otu ọnwa, ụfọdụ jikwa ọnwa abụọ ma ọ bụ atọ akwadobe ya.
Obodo ụfọdụ na-eme emume iwa akwa ha n’afọ atọ ọbụla.A bịa n’ Ehime dị na Mbano, ha na-eme emume iwa akwa.Obodo ndị ọzọ dị n’ Imo Steeti na-emekwa ya dịka Obowo, Mbaise na Mbano.
N’oge ahụ ka nne na nna nwaokorobịa ahụ na-awa akwa ji egosipụta ihunanya ha nwere ebe nwa ha nwoke ahụ nọ nakwa igwa ohaneze na nwa ha nwoke ahụ etozuola ịlụ nwaanyị.
Ọ ga-emekwa ka ụmụ okorobịa ndị ọzọ na-enwe agụụ ịwa akwa oge ọbụla ha hụrụ ụmụokorobịa ndị ọzọ wachagoro akwa nke ha ma lụọ nwaanyị.
Nwoke na-akpo nne nwunye ya ka ọ bịa lekọta nwa ya nwaanyị site n’isiri ya nri na ịma ya mmiri ọkụ na ileta ya na nwa a mụrụ ọhụrụ.
Ọ bụrụ na nne nwunye ya anọzịghị, nwanne ya nwaanyị nwere ike bia lee ya ọmụgwọ.Ewepu nke a, nne nke nwoke ahụ nwezikwara ike ị bịa lee nwunye nwa ya ọmụgwọ.
Mgbe nwaanyị nọ n’ọmụgwọ, ọ na-anata ihe onyinye dị iche iche site n’aka ikwunibe, ndị enyi, ndị agbatobi.Mgbe nne nwaanyị mụrụ nwa na-abịa ile nwa ya ọmụgwọ, ọ na-ebukọtakwa ọtụtụ ihe dị iche iche e ji ele nwaanyị mụrụ nwa ọhụrụ ọmụgwọ.
Ọ gara n’ihu kwuo na mgbe nwata nwa okorobịa ahụ ga-alụ nwaanyị, na a ga-enye ya ihe ndị o kwesịrị iwekọta maka na agbaghị aka alụ nwaanyị.O kwuru na emume ịwa akwa ka na-aga n’ihu n’Umuokpu Awka.
Nwaanyị mụrụ nwa ọhụrụ na- apụta n’ọmụgwọ mgbe ọ nọzuru izu asaa, bụ oge e ji eme mmemme ikuputa nwa.
Mgbe nne nke nwaanyị bịara ile nwa ya mụrụ nwa ọmụgwọ lechara, ọgọ ya nwoke na nwunye ya ga- azụtara ya ọtụtụ ihe dị iche iche iji duo ya ọmụgwọ ma kelekwaa ya na nlekọta o lekọtara nwa ya nwaanyi na nwa ọhụrụ.
O kwuru na mgbe ụfọdụ, ọ bụrụ na nwoke awaghị akwa tupu ọ lụọ nwaanyị na onwere ike ọ bụrụ na ndị be ha ji ego, ha nwekwaziri ike inye ya ego ahụ ka o wee ga lụta nwaanyị na awaghị akwa.
Mgbe ụfọdụ, onye mụtara otu nwa nwoke nwere ike nye ya ego ka ọ gaa lụọ nwaanyị ma ọwaghị akwa n’ihi na nne na nna ya gbachi ya nkịtị, o nwere ike ite aka
Ọ bụ eziokwu na anyị kwenyere na omenala ga na-etowanye site na inabata ihe ndị dị mma n’omenala ndị ọzọ, ma ọ dịkwa mkpa ka omenala ọzọ ghara ilo ya.
Na nwa oge gara aga, ọ dị ka a ga-asị na ọtụtụ ndị Igbo hapụrụ omenala ha, ma na-agbaso omenala ndị ọcha.Ọtụtụ ndị Igbo aghọtala na ọ dị nnukwu mkpa na anyị ga-echekwa omenala anyị ma kwalitekwa ya.
Ọdịnanị bụ usoro obodo niine dị na ụwa si a gọ mmụọ.Ị gọ mmụọ bụkwanụ i kpọkù Mmuọ.Chukwu bụ mmụọ, Ndị-ichie, maọbụ Ndịmbụ na Ndịegede bụkwa mmụọ.Chi mmadụ na Onyeụwa bụkwazi mmụọ.Mgbe onye ọbụla na akpọkù mmụọ ọ bụla, anyị na sị na
Ọzọ, Ọdịnanị bụkwa mmadụ ị mara na ihe niile Chukwu kerè na Ụwa a, dịka Mmiri, Ikuku, Ana maọbụ Ọkụ nwere ndụ n’ime ha, ma nwekwaa usoro dị iche iche ihe nine ahụ na mmadụ si enwé mmekọrịka.
Nke kachasị mkpà bụ na OGU NA.ỌFỌ bu isi mbido na ngwụcha Ọdịnanị.Ogu na Ọfọ bụ ụkwa abụọ Ọdịnanị ji kwụrụ.Onye ọ bụla na-eme ọdịnanị ga e jiriri ogu na ọfọ n’ihe niile ọ na-eme.
Ogu na Ọfọ bụ mmadu ị kwụrụ na Eziokwu mgbenile.Ya mere anyị ji asị Nwa mmụọ e megbuna nwa mmadụ, nwa mmadụ e megbuna nwa mmụọ.
Onwekwara ndị ji Mpempe-akwà a kpọrọ Handkerchief na Nnú nwere e me ekpere.Ngwongwo ekpere ndịa nwegasịrị ihe ha na-arụ.
Anyị nwere ọtụtụ ihe dị iche iche anyị ji A GỌ ỌFỌ.Mana ndị aha ha na ada-ụdà bụ, ỌJỊ, NZU, EDÒ, MMANYA, MMIRI.Onye Ọdịnanị na omenala Igbo nwekwara ike i ji Nnú, Ọkụkọ, Ewu na ihe ndịọzọ gasị nwere Gọọ Ọfọ.
N’eziokwu, onye ọdịnala nwere ike i ji iheọbụla mmụọ ya gwara ya nwere gọọ ọfọ, mana ihe ka mkpà bụ na ọrụ ihe ahụ na arụ ka ọ ga-eji were kwubie okwu.
Nzu bụ ihe si n ime ala nwere pụta.Na agbanyegị na nzu dị n’ime ala, ọ na achaọcha pụrụ iche.Ihe Nzu pụtara na Ọdịnanị Igbo bụ Udo na Obi dị Ọcha.A na e ji ya e go si aka di ọcha.
Ụfọdụ oge anyị na e ji ụzọ ole nwoke kàrà nzu na ala aghọta ma o chiri ọzọ.NWoke ọ bụla chiri ọzọ na a kà nzu ụzọ asatọ maọbụ karịa.Mana onye ga e chibeghị ọzọ ga a kà nzu ụzọ anọ.Nzu bụ ihe ọñù.
Mmanya so kwa na otu ihe dị mkpà anyị ji agọ ọfọ na ọdịnanị Igbo.Mmanya ngwọ, mmanya nkwụ na mmanya ọkụ bụ ụdịrị mmanya anyị ji Agọ Ọfọ karịsịa.Anyị jikwa mmanya ọtọ-biribiri a gọ, ọkachasị mgbe anyị na achọ ka ihe ụtọ mmee na ndụ anyị.
Nke a bụ nke e mere ka a mara site n’ọnụ onyeisi oche òtù ahụ na-ahụ maka nchịkọba nhọpụta ọchịchị n’ala anyị, bụ ụlọ ọrụ Independent National Electoral Commission INEC, ọkammụta Yakubu Mahmood, n’okwu ya n’Abụja, dịka ọ kpọpụtara mpụtara ikpe azụ nke nhọpụta ahụ ụbọchị Wednesday.
International Women’s Day’ nke afọ a gbadoro ukwu na okwu a kpọrọ Let’s Build a Gender Balance World.Okwu a na-akọwa na onye ọ bụla nwere ihe ọ ga na-eme mgbe ọ bụla, ebe ọ bụla ọ nọ.
Ọ bụrụ na anyị lezie anya, anyị ga-ahụ ọtụtụ ihe na eme ma nke ọma ma nke ọjọọ.O kwesiri ka anyị nile gbakọọ aka ọnụ wue ebe dị mma nye onwe anyị.
Dịka okwu a sịrị dị, ọ bụghị naanị maka ụmụnwaanyị kama ọ bụ ma nwoke ma nwaanyị.Nke a ga-eme ka udo dị n’akụkụ nile na mpahara nile.
Isi okwu nke International Women’s Day’ nke afọ a bụ Think Equal, Build Smart, Innovate Change’.Kemgbe ọtụtụ afọ ebidoro mmemme ụmụnwaanyị a, ọtụtụ isi okwu ka e jigworo mee mmemme a, isi okwu ndị a na-eme ka ihe na-aga nke ọma.
Mmemme a dịka a na-eme ya gburugburu ụwa nile, bụ maka ịkwado ụmụnwaanyị na mbọ ha na agba na inye aka wulite odinala nakwa ọchịchị gọọmentị na mba ụwa.Mmemme nke ụmụnwaanyị malitere n’afọ 1911 bụ nke otu nde mmadụ pụtara sonye na ya bụ mme.
Na mba America, ha na-eme nke ha n’ụbọchị ụka ikpeazụ n’ọnwa nke abụọ n’afọ ọ bụla.Ndị Russia n’eme nke ha na Satọdee ikpeazụ n’ọnwa nke abụọ kwa afọ.
Ọ bụ kemgbe a malitere nyebe nwaanyị ohere igụ akwụkwọ otu o kwesiri na ịlu ọlụ mkpata ego ka ezinaụlọ na obodo malitere nwebe ezi mgbanwe.Ụmụnwaanyị na-agba mbọ dị iche iche n’ezinaụlọ ma na mmepe obodo.
Nwoke Ọdịnanị teta ụra na ụtụtụ, o buru ụzọ kwụọ aka ya, sachaa ihu ya, ma saa ọnụ tupu ọ malite ị gọ mmụọ.
Mgbe ọ na akwọ aka ụtụtụ, ọ ga na e kwubi okwu n’isi ezi n’ụlọ ya, Ọ ga adị na-ekwu sị , na ya na-akwọchapụ ihe ọjọọ nine mere n’ime abanị mgbe ya nọ n’ụra, Ihe ọjọọ dịka, ụchụ na ọgbanukè.
Ọ kwọchaa aka ụtụtụ, o buru oche ya nọdụ-ana, were kpọkuo mmụọ na emere ya ihe ka ha bia gere ihe ọ chọrọ i kwu.
Mgbe ọ na akpọku mmụọ ndị ahụ, ọ ga e jiriri ihe n’aka, maka na anaghị agba aka akpọ mmụọ ihu.Ọ ga e ji otu n’ime ihe ndịọjị, edò, mmanya, nzu, ose, maobụ mmiri.
Ọbụrụ na ọ ọjị ka o ji, o buru ụzọ kpọọ Chukwu kere ụwa, kpọọ Chi ya, kpọọ Ndimbụ na ndị egede, sị ha bịa taa ọjị.Ọ ga a kpọ Eke, Orie, Afọ, Nkwọ sị ha bịa soro taa ọjị.
Cheta na mgbe ọbụla ị kwacharà akpịrị were kpọọ mmụọ ndị a, ha nine ga agbakọ ka ha nụ ihe ị chọrọ i kwu ma kerekwa okè n’ime ihe i ji n’aka.
E nwechara ma nke a na-anya anya dịka ụgbọala tractor e ji akọ ihe.Nke ahụ na-akọpụta ọtụtụ obosara ala n’otu ụbọchị.
Bido Kwube ihe nine i bu n’obi, Kwube ihe ndị ị chọrọ na ndụ gị.Jụkwá ihe ndị ị na achọghị na ndụ gị ma jụsie ha ike.
Mgbe i gọchara ọfọ, waá ọjị, tụpụrụ ndị mmụọ otu ibé, maobụ ibé ọjị abụọ.Were otu ibe ọjị nke gị taá.
Izu ọzọ anyị ga akọọjị, edò, nzu, mmanya … diri gawa.Cheta na Nkụ Dị Na Mba na Eghere Mba Nri.
Budike Ụgbaja Ozioma Odinani bụ onye isi otu Ozioma Odinani Movement, ma bụrụkwa onye hiwere otu Save Our Indigenous Languages SOIL.Ọ na achịkọta mmemme OZIOMA ODINANI na ABS 88.5 ụbọchị Satọde ọbụla 1-2.
NWAANYỊ so n’otu n’ime ụdị mmadụ Chineke kere n’ụwa ka ọ bụrụ onye nlekọta ihe nile e kere eke.Ọnọdụ adịchaghịrị mmadụ mbụ ekere nke a na-akpọ nwoke mma n’ihi na ọ nọ nanị ya.
Ọ dịghị onye na-akpanyere ya ụka, ọ dịghị onye na-enyere ya aka, ọ dịghị onye na-asị ya jisie ike.Ọ dịghị onye na-eleta ya, ọ dịghị onye na-anọdebe ya, ọ dịghị onye na-akasi ya obi, ọ dịghị onye na-ekpo ya ọkụ.Ọ dịghịkwa onye na-enye ya ihe ọ na-eri.
Ọ bụ n’ihi nke a ka Eke kere ụwa jiri kee nwaanyị ka ọ bụrụ ozuzu oke ma nyekwa nwoke ihe ndị a nke siiri ya ike ịnweta.
Nwaanyị bụ otu nnukwu ihe dị n’ụwa nke na ọ bụrụ na ọnọghị, ihe agaghị na-agacha nke ọma.Ọ dị ọtụtụ ihe dị iche iche eji kee nwaanyị.N’izu ụka ọzọ anyị ga ahụ ya.Ka-emesia.
Echi bụ Ezigbo Fraidee Good Friday, a ga-anọkwa n’ekpere ma mekwaa emume nke obe iji cheta ahụhụ nke onweanyị tara n’elu obe.Ụbọchị Satọdee, a ga-akazi ụka abalị iji nabata Ista kpomkwem.
Mpaghara ọbụla nwere aha ha na-akpọ akwaete dịka asụsụ ha siri di.Akwaete a bụ n’ala anyị ka e si nweta ihe niile e ji eme ya.Ọ dị ukwu osisi na-ami owu, osisi ahụ michaa kaa,
ọ gbawaa ewekọtachaa owu ahụ wepu mkpụrụ ya, ha wepusia ya, ha amalite ikeko ya n’osisi.Nke ahụ gasia, ha eresị ndị na- ekwe akwaete.Ndị na -ekwe ma ọ bụ akpa akwaete na- eme ụdị atọ.
Nke ụmụnwoke adịghị adị obosara ka nke ụmụnwaanyị,nke  ụmụnwaanyị na-adị ụzọ abụọ nke nnukwu na nke obere mana ụzọ atọ ahụ adighị eru obasara ma ọ bụ ogologo ka obi akwa ugbu a.
N’ime Ọbaakwụkwọ, a na ahazi akwụkwọ niile n’usoro n’usoro, ka o were dịrị onye ọbụna nfe ị chọpụta ụdị akwụkwọ ọ chọrọ.
Mana Ka ọ dị ugbua, Ọbaakwụkwọ abụghị ebe a n’edebe sọọsọ akwụkwọ, ọ bụkwazi ebe a na e dokwaba ihe Ọkpụ, dịka Nkechi Udeze siri kọwa.
Nkechi Udeze bụ nwa-ada na afụ maka Ọbaakwụkwọ niile dị na Steeti Anambra.Ọ gwara m sị Otu n’ime Okè na Ọrụ dịịrị Ọbakwụkwọ niile bụ ịchekwaba omenala Igbo
Dịka ihe nna nna ji bi ndụ mgbe gboo.Mana Ọbaakwụkwọ ole nwere ngalaba maka ichekwaba ihe Ọkpụ Sọọsọ Ọbaakwụkwọ Kenneth Dike nke dị na Ọka Awka ka m mà nwere ngalaba maka ihe ọkpụ.
Site na agha ụfọdụ ndị Ụka na ebuso Asụsụ na Omenala Igbo, Ọ bụrụ na Ọbaakwụkwọ Ọha agbaghị mbọ chekwaba ihe ụwa jiri mara anyị, mata nụ na anyị ga anọ n’ime mmiri, ncha a baa anyị anya.
E ji m ohere a akpọ ndị niile na ahụ maka Ọbaakwụkwọ na ala igbo ka ha nye aka nwude ewu oji a tupu chi e jie.Nke a bụ Oziọma Ọdịnanị m ji were bịa ta.Cheta na Nkụ dị na mba na eghere mba nri.
Gọọmenti na ndị nwe ụlọ mmepụta ngwa ahịa na kwa ngwa ọlụ di iche iche wee leba anya n’-okwụ ndị organised labour’ we nye ndị ọlụ awa asato ma nye iwu ibelata afụfụ ha na afọ 1886.
Ndi ọlụ kwụsịa n’ahịrị n’ahịrị, a na- enwe ndị ga-eme ihe egwuru egwu dị iche iche dịka ịgba egwu, igba ọsọ, igba bọlụ, ndi ji ego akpọrọ ndi ha hụrụ n’anya gaa ụlọ oriri dị mma.
Ọ bụghị nanị ndịa, ndi ọlụsị dị iche iche na-abia kwa nke mere na ha na-eweputa onye na-akọwapụtara ndi ogbi ihe a na ekwu.
N’oge ochie, nwaanyị ọbụla mara ka esi achọ mma adịghị agha ite uhie, nzu ma ọ bụ edo kwa abali ọbụla.Chi fo, ọ gaa na mmiri saa arụ nke ọma, ọ bata, owere enuakị tee arụ ya nile, were tanjere tee n’anya ya, dozie ntutu isi ya nke ọma.
Na mgbe ahụ, ihe ịchọ mma dịka aka na ọdụ bụ ihe e ji amakari adaeze ma ọbụ onye ndị mụrụ ya ji ego nakwa jigida ọ ga eyiju ukwu ya.Ihe ịchọ mma ndị a ana ete bụ na-esi n’osisi ma ọbụ e gwuta ya n’ala.
Ma ugbua, ụfọdụ ihe ịchọ mma enwere na enye nsogbu n’arụ malite na ude a na-ete na iru na arụ, nke ana akwanye n’anya, nke ana etinye na mbọ ụkwụ na mbọ aka, rukwarị na nke ụmụnwaanyị ji agbati ntutu isi ha.
Onye maara ụdị ọgụ ụmụnwoke ga na-alụ n’ihi otu nwaanyị Alụm di na nwunye bụ nnukwu mmemme na-ebute obi añụrị n’ezinaụlọ, ọkachasi n’ezinaụlọ nke nwoke n’ihi na a na-achọ inwe mbawanye n’ezinaụlọ ha site n’aka nwaanyị ahụ a na-alụbata ọhụrụ.
Nwoke lụtara nwaanyị na-enwe nnukwu añụrị amaghị ka a ga esi kọwaa ya n’ihi na Chukwu nyere ya nnukwu ihe ego apụghị igota.Ụfọdụ ụmụnwoke na-ama nwoke ibe ha njakịrị sị Nnaa nke a ị dị ihu ka nwoke lụrụ nwaanyị ọhụrụ.
A na-eyi otu ụdị akwa dị iche iche na-agba egwu, na-enwe añụrị, na-eri na- añụ.Ewoo Nwaanyị dị ụtọ n’ihi na alụm di na nwunye so n’otu nnukwu mmemme kachasi na mmemme a na-eme n’ụwa nile nke mgbagha adịghị ya.
Alụmdi na nwunye zuru ụwa niile ọnụ n’ihi na onweghị agbụrụ anaghị eme ya.Okpukperechi dị iche iche kwadokwara ya nke mere na ọ bụghị ihe ọhụrụ ma ọ bụ ihe a na-enyo enyo.
N’ala Igbo n’oge gboo, nwoke na-alụ nwaanyị mgbe o tozuru oke wee ruo ihe e ji nwoke eme.Ihe na-egosipụta nke a bụ na ọ ga-ebido na-akpata ihe ọ na-eri site n’ịkọ ugbo, ọlụ aka na ọtụtụ ụzọ ndị ọzọ e si akpata ego na akụ na ụba.
Mgbe oge ruru, ọ bụ nwoke na ndị ezinaụlọ ya na-aga gwa ezinaụlọ nwata nwaagbọghọ ha chọrọ ịlụ na ha chọrọ ka ha na ha gọọ ọgọ.Nke a pụtara na ọ bụ nwoke na-ebu ụzọ na njem di na nwunye.
N’ụwa taa, nwoke na-agwa nwaanyị na ya chọrọ ịlụ ya, ha kpachaa, nwaanyị agwa nne na nna ya na o nwere nwoke na-ekwe ya ọnụ.
Maazị Okafor, n’akụkụ nke ya kwuru si na o zighị ezi nwaanyị ịnọkata gakwuru nwoke n’ala Igbo sị ya bịa lụba ya, n’ihi na ọ bụghị omenala Igbo
Ihe ndị a nile bụ oke ọchịchọ n’ihi na ọbụghị iwu na onye ọbụla nwere ọkpụkpọ oku ga-emeghe ụlọụka nke ya makana ọ bụ otu akwụkwọnsọ ka e nwere, ọdịghị abụọ.Otu Chukwu dị nke kere mmadụ niile.
Kemgbe ụka ọgbara ọhụrụ batara ka ihe ọjọọ ji malite mụbawa karịa ka ọ dị na mbụ.Okwu asị, wayo, ntọrị, akwamiko, igbu ọchụ, w.d.g bụzị ụkwa a chị n’aka.
Ọtụtụ ndị isi ụka sị na Chineke kpọrọ ha oku bụ ekwensu kpọrọ ha oku ahụ, ha jirizie Chineke na-etigharị ndị mmadụ anya.
Ọ bụ eziokwu na ihe ọjọọ dị kemgbe e kere ụwa mana ọtụtụ ụka ọgbara ọhụrụ na-ewepụtazi atụmatụ abụghị ntọala ndị otu Kristi.Ha na-eji ihe doro ewu na ọkụkọ anya na ọ bụ ihe ọjọọ wee na-alụ ọlụ.
Kedụ ka onye kpọrọ onwe ya onyeisiụka ga-esi kpọrọ nwaagbọghọ ya na ya ebiri, na-agbaghị akwụkwọ, na-amụ ụmụ Kedụzi ụkpụrụ ọ na-atọrọ ndị na-eso ụzọ ya.
N’otu ụka ọgbara ọhụrụ ka a nụrụ na ha na-agba ọtọ n’ime ụlọụka ha,site n’onyeisiụka ha ruo n’onye ikpeazu.Ha kakata ụka, ụmụnwoke akpọrọba nwaanyị dị ha mma.Nke a pụtara na onye ọbụla nwere ikike ikpọrọ onye na-abụghị nwunye ya laa.
Ha jizi otu ụzọ n’ụzọ iri ụmụ ogbenye wee na-egozi ụgbọala dị iche iche, ebe ọtụtụ na-ego ụgbọelu, na-agba ala, na-alụ ụlọ.Ọtụtụ n’ime ha jikwa ego ndị ahụ alụ ụlọakwụkwọ nke ogbenye enweghị ike ịgụ akwụkwọ na ya n’ihi na ụgwọakwụkwọ ha na-adị elu karịa.
N’akụkụ nke ya, Maazị Odili kwuru na ọ bụ ọtụtụ ndị dibịa na-emepezi ụka ugbu a n’ihi na ndị mmadụ anaghị atụnyekarịziri ha.Ndị dibịa wee batazie n’ụka na-eme ihe ha na-eme n’aha ụka mana eziokwu, ọ bụ ekwensu ka ha na-ejere ozi.
Nwaanyị kwesịrị ime ka ihe na-aga nke ọma ebe ọ bụla ọ nọ, ma n’ụlọ ọlụ, ọma ahịa, obodo, nzukọ, ezinaụlọ wdg.
Ọ bụ ọlụ nwaanyị ịlụ di, ịmụ nwa, ịzụ nwa, ilekọta ezinaụlọ anya, isi nri n’ọtụtụ ihe dị iche iche.
Heee Aga ekwu ole ghara ibe ya n’ọlụ dịrị ụmụnwaanyị n’ụwa Ọ bụ ya ka m ji were igwe omenta eme imo nke bekee kpọrọ kọmpụta wee tunyere ụmụnwaanyị n’ihi na ọlụ nwaanyị na-alụ n’ụwa dị ọtụtụ.
Dịka anyị na-aga n’iru, a ga akpọpụta ọlụ dịrị ụmụnwaanyị n’ụzọ dị iche iche ha si alụpụta ya bụ ọlụ na ngalaba dị iche iche ha nọ.
Na nchịkọta igboro nwoke mkpa agụụ nke anụ ahụ n’ụzọ ziri ezi.Ị nwere ike ikwu ya otu a o nwere ebe nwaanyị bụ ezigbo ihe oriri nye nwoke.Ka-emesịa.
ONYE Ozioma Ọdinala, nke na- eji ụlọọlụ’Anambra Broadcasting Service’ ABS wee na-ezi ndị mmadụ ozi maka ntọnala lgbo bụ Maazị Chukwubike Ugbaja ekwuola na ọdinala na omenala Igbo ga-adiriri.
Okwuru okwua  mgbe  ndị a na-akpo Love Care for the Needy, Destitute and Physically Challenged’  na ndi Sharing lLfe Issues with Ifeomamebe’ bụ emume mgbasa ozi n’ABS  kwadoro ihe nkuzi Na arụ isi ike kam ga-eto Chukwu, nke e mere n’ụlọọlụ Anambra State Universal Basic Education’ ASUBEB.
Ugbaja kwuru na obodo ọbụla na-eme nkeọma bụ ndị ji omenala ha  kpọrọ ihe.Okwuzikwara na obodo ọbụla tufuru asụsụ ha na omenalaha agaghị aga n’ihu.
Onye  oziọma ọdinala jiri ohere ahụ  gwa ụmụ afọ  Igbo ka ha lachighaa azụ n’asụsụ na ihe ejiri mara Igbo.
Dịka anyị maara na ụfọdụ omenala na-eti mmọnwụ, ụmụnwoke na ndị ikorobịa buru mmọnwụ ha na-agba egwu, ndị mmadụ a na-ekiri ha.Ụmụikorobịa na-anoro n’oge mmemme ahụ ele anya nwaanyị ha ga-alụ maka na onye ọbụla na-apụta n’ama obodo.
N’oge mbụ, nwaanyị na-enyere di ya aka site n’ịlụ ọlụ dị iche iche dịka ọlụugbo, ịzụ ahịa, aka ọlụ dị iche iche w.d.g.Site n’ụzọ dị otu ahụ, ezinaụlọ ha a na-ebu na-enwe aǹụrị.Mana ụmụnwaanyị esila n’oriakụ na onye enyemaka baa n’ide ji ụlọ.
Mana isiokwu n’ihe odide a bụ otu a ga-esi gbochie nsogbu n’omenala ụfọdụ.N’ezie, nsogbu a adịghị mma chaa chaa, nsogbu na-ebute ọnwụ, ịlụ ọgụ, igbu ọchụ nakwa esemokwu.
N’ihi nke a, ndị na-achị n’obodo ọbụla a na-enwe nsogbu n’omenala ha kwesịrị ịchọ ụzọ ka mma ha ga-esi na-eme ya.Oge ụfọdụ, nsogbu ahụ pụta, ọbụrụ onye atụbaghị anya ka ọ na-adakwasi iji maa atụ,
Ụmụnwoke na-achọzị nwaanyị aka siri ike ka ihe ụwa wee dịrị ha mfe, nwoke na-enweta nwaanyị na-enweta ibu adị mfe makana ndị Igbo kwuru okwu sị, aka weta aka weta, akpa eju.
N’Awka bụ isi obodo steeti Anambra, o kwesịrị ka ha mara na ọbụzịghị sọọsọ ha bi n’Awka ọzọ, o kwesịrị ka ndị na-achị Awka leba anya  n’akparamagwa ụmụntorobịa ha na-egosi n’oge omenala Imoka ha.
Ọnọdụ ụwa taa mere na ọtụtụ ụmụnwoke chọọ ịlụ nwaanyị, ha achọba onye aka siri ike.Nke ahụ adịghị njọ n’ihi na mgbe ụfọdụ, sọọsọ nwoke na-enweta ego n’ezinaụlọ, ọnaghị ezucha.
Ọdịghị omenala kwadoro igbu mmadụ ma ọ bụ imebi ihe maka na ha na-eme omenala.N’oge mmemme a, ọtụtụ ndị ntorobia adịghị echeta na onye nwụọ na ọ gaghị esoro mee omenala nke afọ ọzọ.
Ọdịghị mma mmọnwụ na-aga, ọ na-enye nsogbu n’okporo ụzọ, ndị so ya a na-eti onye esoghị ha osisi.  Ịnara ndị ụgbọala ndị na-aga n’ụzọ ego n’ike, igbu mmadụ na iti onye esoghị ha osisi kwesịrị ịkwụsi kpamkpam.
Ọtụtụ ụmụnwoke na-achọzị ịza ọbịageriakụ, Nwaoriri, Oriakụ, ebe ụmụnwaanyị na-azazi ọkpataakụ, Nwaanyịezuike, Agunwaanyị.Ugbu a, e si ugwu-Awusa ebulata ji n’ike n’ike, ilepụ anya n’elu gwongworo,
ịhụ ka ụmụnwaanyị juru na ya ebe ha na-achụ ihe afọ ga-eri.Ụmụnwaanyị ndị ahụ nwechara di n’otu n’otu, ụfọdụ ka di ha na-agba mbọ ebe ụfọdụ bụ ndị agafu na-eghighe eghighe.Ndị kama ọ ga-adọ n’ite ka ọ dọrọ n’afọ.
Gọọmenti Anambra na ndị na-achị Awka kwesịrị ileba anya n’akparamagwa mmọnwụ na ndị ntorobịa n’oge mmemme a iji chọọ ụzọ ka mma a ga-esi na-eme ya.
N’eziokwu, ọtụtụ ụmụnwoke na-agba mbọ akpata ihe e ji azụ ezinaụlọ.Ezinaụlọ dị otu ahụ enweghị nsogbu.Udo na-adị na ya maka na onye ọbụla na-eme ihe ruuru ya.Di na nwunye dị otu ahụ gbaa izu okwu ha abụrụ otu.
Nwoke lụtara nwaanyị dara ngana nọ na nsogbu n’ihi na ihe na-esiri ya ike karịa.Ụmụnwaanyị dị umengwụ na-ebute ihe isi ike n’ezinaụlọ, ọ bụ ya ka ụmụnwoke ji achọzị nwaanyị aka siri ike.
E mee elu mee ala, ụmụnwoke kwesịrị icheta na nwaanyị bụ onye enyemaka.Aka sigodi nwaanyị ike, nwoke kwesịrị ịnọ n’isi makana ọ bụ nwoke bụ ide ji ụlọ n’ezinaụlọ.
N’ezie , ezi na ụlọ ebe ọ bụ otu onye na- azu nwa,ịhụnanya ụmụ ahụ, a dịghị eke ya eke.Ihụnanya ha na- adị  ebe  onye ahụ na-azụ ha nọ.
Ihe ọzọ bụ na ebe otu onye n’azụ nwa,ụmụaka ahụ ga na enwe ezi mmekọrịta na etiti onwe ha nakwa nne ma ọ bụ nna.Ha ga na akpakọrịta alo ma na ebukọrịta ibu ha na otu.
Otu onye ịzụ nwa, ọ kachasị nwanyị nwere ike ịdọghachi agụm akwụkwọ ụmụaka ahụ azụ tinyekwara ọganiru ha,ọkachasị mgbe ọlụ nwanyị na-alụ ezughị I ji nye ụmụ ahụ nri ma ya bụrụzịa ị kwụrụ ha ụgwọ akwụkwọ.
O kwesịrị ka gọọmentị tinye uchu ma leba anya ka ụfọdụ mmadụ si e bi ndụ ha ma nye  iwu ka ọ kwesịrị nwoke na nwanyị isi na- ebi ndụ.Nke a ga- eme ka enwee ala na obodo dị mma ma kwesị obibi nye  onye ukwu na onye nta.
Oge ụgụrụ bụkwa oge ndị mmadụ ji ehi ụra nkeọma n’ihi na anaghị enwe ekpomọkụ.Nke a na-eme ka ndị mmadụ lakpuo ụra n’oge makana ụra ụgụrụ bụ onye rahụrụ ike ya.
Nne na nna bidoro kwadowe ụmụ ha ndị agbọghọbịa n’ike n’ike.E nyere ha otu onwa I ji mee nke a.E bidoro nyewe ụmụagbọghọbịa ezigbo nri nke juputara n’anụ na azụ, ka ahụ ha wee maa poko poko.
E bidokwara tebe ha uhie na ihe ndị ọzọ dị iche iche e ji achọ anụ ahụ mma.Ụfọdụ nne na nna kwụsịrị ụmụagbọghọbịa ha ije ozi ọbụna.
ỌJỊ bụ mkpụrụ osisi bara uru nke ukwu.Eji ọjị eme ọtụtụ ihe.Ọjị na-enye ego nke mere na  ndi ala anyị na-ebuga ya ala ọzọ iji kpata ego.
Mgbe ụbọchị a kara aka ruru, ndị ọbụna kwadochara umuagbọghọ ha, dee ha uri, kpaa ha ọtanjele, kpaa ha isi ma chọọ ha mma dị iche iche kpọrọ ha gawa n’obi eze.
Ọjị na-amị dịka mkpụrụ osisi ndị ọzọ si amị ma  ihe ọjị ji di iche bụ ihe e ji ya eme, ọkachasi n’ala Igbo.A na-akọpụta ọjị n’ala Nigeria mana ebe a na ewepụta ya ebe o buru ibu bụ n’ala Yoruba.
Ndị Igbo na-akọ ọjị ma ọ bụghị ebe o buru ibu.Ọjị dịkwa ụdị  dị iche iche.O nwere ọjị nke na-adi nanị abụọ ma a waa ya.O nwekwara nke na-adi atọ,anọ ma ọ bụ karịa ma  waa ya.O nwekwara nke ndị Igbo na-akpọ ọjị ugo.
O nwere aha e ji mara onye ma ọ bụ ndị asịrị.Aha ndị a bụ, ọ nọ na ndo a hụ ọnwa, ọ nọ n’ụlọ mara ihe zụrụ n’ahịa, asịrị gbaka ute  wee dịrị gabazie.
Asịrị na-eweta esemokwu na etiti di na nwunye, nwanne na nwanne, ọgọ na ọgọ, agbataobi na ibe ya, enyi na enyi, mmadụ na ibe ya na etiti obodo na obodo.
Asịrị na-eweta iwe na ọnụma,ọrịa ọbara mgbanienu ebe onye emegidere nọ, akpọmasi,  ịkpa nsị na aja, ịkpa oke, ịnụ ogu, ize ndụ ma na ewetakwa ọnwụ.
ỤBỌCHỊ ụka na-abianụ, ọnwa Maachi ga-adi n’abali atọ ka a ga-akpọpe ụlọ ebe a na-ekpe ekpere Chapel of Divine Mercy and Consolations’.Ọ bụ na St Anthony’s Catholic Church Okpo Ekwulobia ka a ga-eme nke a.
Ụkọchukwu bụ onye isi n’ụlọ ụka ahụ Parish Priest bụ Rev.Fr.Longinus Uchenna Egbonu na-akọwa na a ga-eji aja maasi elekere iteghete we malite ya.
AKA na-achị steeti Anambra, bụ Gọvanọ Willie Obianọ ekwenwòóla nkwà ịkwụ ndị ọrụ oyibo steeti ahụ ụgwọ ọnwa opekata mpe ọhụụ, ma kwuo na ọchịchị ya wàtàrà ọgọdọ ime nke ahụ.
Aka na-achị achị bụ Obianọ kwupụtara nke a na mmemme ụbọchị ndị ọrụ oyibo nke ahọ 2019, bụ nke e merùbèrè ụbọchị Tuzdee ma bụrụkwa nke weere ọnọdụ n’ogige isi ụlọ ọrụ oyibo steeti ahụ dị n’Awka.
Gọvanọ Obianọ kwùrù na ya ga-etinyekwu ego n’ụgwọ ọnwa ha ọzọ ngwangwa ọnụ ego a na-enweta n’ime steeti ahụ gbàgòtèrè.N’ịdụ ha ọdụ ka ha sepu aka na mpụ na arụrụ ala, ọ kpọkùzịrị ha ka ha na-arụsi ọrụ ike, bèlata oke mmefù ego,
ma nyekwara gọọmenti aka site n’ịfàchìsì ụzọ dị iche iche ego gọọmenti sì epiopùsi na steeti ahụ, ya na site n’inye mkpesa bànyere onye ọbụla na-ezuru maọbụ na-edekọrọ ego gọọmenti.
Eniobong, onye nke dị ime ọnwa anọ n’oge ahụ ya bụ ihe mere ka e kwru na ọ mụọla nwa n’ụlọnga Benin.
CHRISTIAN Association of Nigeria CAN akatọọla National Youth Service Corps NYSC maka ịchụ mmadụ abụọ ji otu afọ efe ala Nigeria bụ ndị nke nọ ọzụzụ orientation course nke afọ 2019 Batch C Stream 1 na steeti Ebonyi maka ha jụrụ iyi ịbatụrọụza shorts and trousers.
Mmadụ abụọ ahụ jụrụ iyi  ha n’ihi na dịka ha siri kwu na o megidere okwukwe ha, na kama ka ha yie peteri skirt bụ nke ha kwuru na ọ bụ akwa ụmụnwaanyị.
Onye okwupụta okwu NYSC na steeti ahụ, Ngozi Ukwuoma n’okwu ọ gwara ndị nta akụkọ kọwara na ọ bụ onyeisi camp director0, Oriaku Isu Josephine na ndị otu ọrụ ya mgbe ha na-eme ngahari nnyocha jidere mmadụ abụọ ahụ ka ha yi akwa ọcha n’elụ T-shirt na peteri ọcha skirt.
Ka a gbachara mbọ ịkọwara ha ka ha ghọta ma sọpụrụ iwu na-achị ogige ahụ na NYSC ma ha ekweghị, a kpọpụrụ ha ụlọikpe camp court ebe a nọrọ wee ma ha ikpe.Ka nke ahụ gachara, a chụpụrụ ha n’ogige ahụ.
Otu o sila dị, onye ndụmọdụ pụrụ iche nye onyeisi CAN n’ihe gbasara mgbasa ozi, Rev Adebayo Oladeji kwuru na e kwesịghị ịta ụmụnwaanyị abụọ ahụ ahụhụ makana ha kwụsiri ike n’okwukwe ha.
Oladeji chetara otu Nigerian Law School siri jụ ikpọlite Firdausa Al Janna Amasa n’oche ikpe Bar n’afọ 2017 makana ọ jụrụ iwepụ ịchafụ hijab ya, mana taa ụlọakwụkwọ ahụ na-anabatazi ọnọdụ ahụ.
O kwukwara sị na ọ bụrụ na ngalaba goomenti dị iche iche enweghị nsọpụrụ n’ụzọ ndị mmadụ si ekpere chi ha ị mara na ha na-eso nzo ụkwụ ekwensu.
N’ikpeazụ, onye okwupụta okwu CAN ahụ dụrụ mmadụ abụọ ahụ ji otu afọ efe Nigeria bụ ndị a chụrụ achụ ka ha bupu okwu ahụ ụlọikpe, wee rụtụkwa aka otu ndị ụka Alakuba gbaa ụlọakwụkwọ Nigerian Law School akwụkwọ maka ihe banyere hijab.
Ihe ndị ọzọ e nwètara n’aka ha gụnyere otu nsụnsụ égbè na-agba ọnụ iri, otu mma ògè na ekwentị anọ.
Inyòcha ahụ na inye ọgwụgwọ ahụ bụ nke weere ọnọdụ n’ogige Abito Nsugbe, ma bụrụkwa nke e mèrè n’aha onyeisi ọchịchị obodo ahụ lagoro mmụọ, bụ maazị Frank Owelle.
N’okwu ya na mmemme ahụ, onyeisi ụlọ ọrụ na-ahụ maka ịchụ ọrịa ịba ọsọ ụkwụ erughị ala, bụ ụlọ ọrụ Roll Back Malaria’ n’okpuru ọchịchị Anambra East, maazị kwuru na ebumnobi ọrụ obi ebere bụ iji wee belata otu ọrịa ịba si agbasàwanye n’ike n’ike ụbọchị ọbụla.
Ụfọdụ n’ime ndị ritara urù na ya bụ ihe mmemme, nke gụnyere oriakụ Bridget Emoh na oriakụ Ukamaka Aniekwe kèlèrè ndị kwadoro ihe mmemme ahụ, bụ nke ha kọwara dịka nke magburu onwe ya, ma kpee ka Chineke gaa n’ihu ịgọzi ha niile n’otu n’otu.
Ihe ọzọ dị oke mkpa a ga-amara maka ọgbatumtum gọọmenti mechiri bụ na nke a gosiri na anya gọọmenti na ndị nọ n’ọchịchị na-eru na ihe na-eme n’obodo nakwa agwa adịghị mma dị na obodo.
N’ezie, kemgbe emechiri ọgbatumtum ịgba na okporo ụzọ awara awara Awka na Onitsha, ụmụ mmadụ adịzịghị achịkwa obi n’aka nke ukwu ma ha họọ ịgbafe okporo ụzọ n’ihi na ọ bụ nani ụgbọala ka ha na- ezere.
Ma ugbua, n’ihi ezi echiche nke aka n’achị steeti Anambra, emegwo ka ụfọdụ ndị aka agba aka nwa, di, nwunye, nwanne, nne, nna na ezi enyi bụrụ ndị ha na ha nọ na ndụ nakwa ahụ ike taa.
Ya bụ oke mmemme nke a nọ n’ụlọ ezumezu ụlọakwụkwọ ahụ wee me kpọkọtara ọtụtụ ndị mmadụ ndị gụnyere nne na nna na ndị nlekọta ụmụakwụkwọ, ndiisi obodo na ndị na-ahụ maka mmụta n’okpuru ọchịchị Ihiala.
O kwuru sị Ihe ọzọ bụ na achọrọ m ka Ubuluiziuzo Primary School dị ka ụlọakwụkwọ ndị ọzọ dị na gburugburu ya, ma nwekwaa ngwa egwu nke mere, dịka m na-enye ha bandi a ka m na-ekwekwa ha nkwa ịga n’ihu na-enyere ha aka.
Oge ụmụakwụkwọ ahụ letere ịgba bandị ndị ahụ site n’ịkụtụrụ ya ka ọha na eze nụrụ, Nnabuife ji ọńụ kọwaa na ịgba ndị ahụ ga-enye aka n’ịgbaziri ụmụaka ahụ ụzọ ha ga-eso na ndụ ha ebe ụfọdụ nwere ike ịbụ ndị oti egwu, ndị agha w.d.g.
Igwe John Ozulumba bụ eze na-achị Ubuluisiuzo, onye nke Onowu Alfred Mbanaso nọchitere anya ya toro Nnabuife maka onyinye amara ahụ ma kpekwaara ya ekpere.
Maazị Sunday Mbaukwu bụ onyisi nzukọ President General Ubuluisiuzo Progressive Union UPU kelere Sir Nnabuife ma kpọkue ndị ọzọ obodo jiri biri ka ha gbasoro nzọ ụkwụ Nnabuife iji wee tinye obodo ha n’ogo dị elu.
Mbaukwu gara n’ihu dụọ ụmụakwụkwọ ahụ ọdụ ka ha ghara iji agụmakwụkwọ ha gwuo egwu ka ha wee nwee ike otu ụbọchị mee dịka Chuka Nnabuife.
N’otu aka ahụ, ụkọchukwu parish nke St John’s Catholic Church, Ubuluisiuzo ma bụrụkwa onye nlekọta manager ụlọakwụkwọ ahụ Rev.Fr.Felix Umegbolu kọwara Sir Chuka Nnabuife na nwunye ya dịka ndị a maara nke ọma n’ụlọụka ahụ.
Oriakụ Fidelia Obi, onyeisi ụlọakwụkwọ ahụ headmistress gosịrị afọ ojuju ya n’afọ ọma Nnabuife gosịrị ha site n’ibunye ha ngwa egwu ahụ n’ihi na dịka o siri kwu ọ bụ otu n’ime ihe ndị na-akpa ụlọakwụkwọ ahụ.
Onyeisioche otu jikọtara nne na nna na ndịnkuzi PTA Maazị Sylvester Mgbe na onye ọzọ bụ Hon.Emmanuel Nnabuife n’okwu ha dị iche iche gosipụtara ọńụ ma kwuo na ya bụ ihe amaka ma bụrụkwa nke kwesịrị nńomi.
Onyeisi mmụta Chief Education Officer n’okpuru ọchịchị Ihiala, Lady Ethel Ileka onye nke Maazị Anthony Ndubeze nọchitere kelere Sir Chuka Nnabuife maka ịgbasoro amụma Akụluoụnọ’ nke aka na-achị steeti Anambra bụ Gọvanọ Willie Obiano, iji nyere obodo ya aka.
Amaghere Onyinye na Asoegwu Chinaza bụ ndị kwuru okwu n’aha ụmụakwụkwọ ahụ kelere Nnabuife maka ibunye ụlọakwụkwọ ha ngwa egwu ọhụrụ.
O kwukwara na ebumnobi nke ahụ bụ iji kwàdo gọọmenti steeti ahụ n’agbambọ ya ịrụgharị na idozigharị ụfọdụ ebe ajọ ọkụ ọgbụgba ahụ mebisiri ihe n’ahịa ahụ.
O kwukwara na gọọmenti steeti ahụ ga-aga n’ihu n’ịkpọtụrụ na inweta nkwàdo site n’aka gọọmenti etiti mgbe ọbụla ọ dị ya na mkpa, ọbụnadị dịka o kpere ka ụdịrị ọdachi dị etu ahụ ghara ịdapụtazị ọzọ n’ọdịnihu.
AKA na-achị steeti Anambra bụ Gọvanọ Willie Obianọ ekpebiela ma kwuwaa na ọchịchị steeti ahụ wàtàrà ọgọdọ ịnapụtasị na inwetàghàchi ala gọọmenti Anambra ndị mmadụ kpààrà na mpaghara ebe dị iche iche na steeti ahụ.
Gọvanọ Obianọ kwupụtara nke a n’Awka oge ọ na-anabàta mpụtara nnyocha na nchọpụta nke òtù ọrụ nnyocha ahụ gọọmenti guzobere maka ileba anya n’ihe banyere mkpara a kpaara ụfọdụ ala gọọmenti steeti ahụ n’Isuanaocha dị n’okpuru ọchịchị ime obodo Awka North.
O kwuru na ọchịchị ya ga-emezùpụta ihe niile dị n’akwụkwọ mpụtàra nnyocha ahụ ndị òtù ọrụ ahụ wètàra, nke gụnyere ịkpara ala niile ahụ a na-ekwu maka ya n’ozuzu oke, ka ndị ọzọ wee si na nke ahụ mụrụ akọ.
O kèlèrè ndị òtù ọrụ ahụ maka ezi ọrụ ha, ma kwe nkwà na ọ ga-akpọkwa ha ọzọ maka ụdị ọrụ dị etu ahụ, n’ihi na ọchịchị ya dị njikere inwetàghachi ala gọọmenti niile ndị mmadụ kpààrà na mpaghara ebe dị iche iche na steeti ahụ.
Mkpebi nnyocha ahụ na-akọwa na gọọmenti ga-akpara ala ahụ, na-elebakwara ya anya nke ukwu, tinyekwuoro na a ga-enyochagharị ka ọnọdụ siri gbata kwụrụ n’ala ụlọakwụkwọ gọọmenti niile dị na steeti ahụ, tinyere ọtụtụ mkpebi ndị ọzọ òtù ọrụ ahụ mèrè.
NDỊ bishọp ụka Katọlik na Nigeria Catholic Bishops’ Conference Nigeria’ CBCN na ndị ụka ha emeela ngagharị iwe iji katọọ ọnọdụ gọọmenti Nigeria banyere enweghị ezi nchekwa nke chere aka mgba n’ala anyị ugbu a.
Na ngagharị iwe ahụ nke e mere ụbọchị ụka n’ụzọ udo, ndị bishọp  na ndị ụka ha yi akwa ojii ma buruchaa ihe e depụtara nke ọma placards wee gagharịa n’Abuja.
Ha kpọrọ oku ka a kwụsị ọnọdụ ọjọọ enweghị ezi nchekwa nke e ji emegide ndị otu Kristi, ọ kachasị na mgbago ugwu Northern Nigeria.
Onye nọrọ n’isi na njem ekpere ahụ bụ onyeisi CBCN Bishop Augustine Akubueze, ebe ndị bishọp Nigeria nọcha ya, nke gụnyere onye bụbụ Archbishop Abuja Archdiocese, Cardinal John Onaiyekan.
Anyị na-eme mkpesa anyị megide ntọrị mmadụ maka ego, nke a na-eme na Nigeria niile, anyị na-erukwa ụjụ ụmụnwaanyị, ụmụaka e ku n’aka, ụmụaka na ụmụnwoke ndị ha gburu egbu na nso nso a.
Gọọmenti kwesịrị ịmata na ike agwụla anyị ịnụ site n’aka ha na e meriela Boko Haram ebe ha ka na-akpakwa ike na-aga.
OTU onye ọkwọ ụgbọala tanka nke ndịntọrị tọọrọ n’ebe nnyocha ụgbọala nke ndịuweojii police check point n’akụkụ Wukari na steeti Taraba agbapụla n’ogige ndịntọrị.
Onye ọkwọ ụgbọala ahụ ,Yakubu Umar gwara ndị ntaakụkọ na dịka ọ kwọ ụgbọala ya na-aga n’ụzọ si Kazi-Biam gaa Wukari ka ya gbakwuuru ndị ntọrị ahụ.
Ọ kọwara na e nwere ihe e ji gbochi ụzọ nke dị n’ebe ndịuweojii kwesịrị ịnọ nke mere na ya kwụsịrị ụgbọala ahụ n’ihi na ya chere na ọ bụ ndịuweojii na-enyocha ụgbọala, na ọ bụ ka ya kwụsịrị ka ya chọpụtara na ọ bụghị ndịuweojii, na ọ bụ ndịntọrị.
Ọ gara n’ihu kwuo na ndịntọrị mmadụ anọ ahụ bu egbe nyere ya iwu ka ọ pụta n’ụgbọala ebe mmadụ abụọ n’ime ha kwasara ma kwakọrọ ihe ya niile nke gụnyere ego, kpọbaa ya n’ime ọhịa ma hapụ ndị na-eso ụgbọala ya.
Umar kọwara na ndịntọrị ahụ kechiri ya anya, kechikwaa ya aka na ụkwụ ma kpochie ya n’ime obere ụlọ hut.Dịka o siri kwu, ogige ndịntọrị ahụ dị nso n’okporoụzọ ahụ n’ihi na ya nọ ebe ahụ na-anụ ụda ụgbọala.
Ọ sị na ọ bụ n’ihe dịka elekere anọ nke ụtụtụ ka ya chọpụtara na gburugburu ebe ya nọ dara jụụ, ya jisiri ike wee keghee ụkwụ na aka ya ma jiri ike mepee ụzọ ahụ.
O kwuru sị Ahụrụ m onwe m n’ime oke ọhịa, m wee malite gbaba ọsọ.Ka ọ gara obere oge, ahụrụ m onwe m n’otu obodo ndị Tiv na steeti Banue.
Ọ kọwara na ọ bụ ndị Tiv bi n’obodo ahụ bụ ndị kpọtụụrụ otu jikọtara ndị na-akwọ ụgbọala tanka Tanker Drivers Union na Wukari, bụ ndị bịara kpọrọ ya gaa Wukari.
Onyeisioche otu ahụ, Nigerian Union of Petrol Tankers Drivers, Malam Sale Wuziri gwara ndị ntaakụkọ na oge ihe ahụ mere na ha kpesaara ndịuweojii ngalaba Wukari maka ya ma buga ụgbọala ahụ n’ọdụ mmanụ petrol station maka nchekwa.
Onye okwuputa okwu ndị uweojii na steeti ahụ DSP David Misal, kwuru na ndị omekome ahụ ji maka na ndịuweojii anọghị n’ebe nnyocha ụgbọala wee kpaa arụ ahụ.
AKA ndị uweojii steeti Rivers akpàrala otu nwoke na-ewu èwù n’ihe gbasara ịtọrọ na igbu mmadụ, bụ Maazị Anthony Ndubuisi, bụkwa onye e nwetara okpokoro isi mmadụ atọ na ozu otu nwoke o gburu egbu na be ya.
O kwuru na nke kachara dị nso bụ Ajumiene Offor, bụ onye siri Aba wee chọrọ ya bịa na be ya maka ịkpa bànyere azụmahịa o wee tọrọ ma gbuo ya n’abalị iteghete nke ọnwa Juunu.
E bugazịkwara okpokoro isi atọ ahụ na ozu ahụ n’ụlọ nchekwa ozu, bụkwa ebe a ga-anọ wee mee nnwocha ihe kpatara ọnwụ ha, a kpọrọ autopsy na bekee.
Ka ọ dị ugbu a, a ka na-emezịkwa nnyocha iji ịnwụchikọ ndị òtù ya ndị ọzọ ya na ha so arụ arụrụ ala ahụ.
N’okwu ọ gwara ndị nta akụkọ, onyeisi ndị uweojii na steeti ahụ, bụ Maazị Joseph G.Mukan katọrọ akparamagwa ọjọọ dị etu ahụ ma kọwaa ya dịka ihe jọgburu onwe ya.
NDỊ mmadụ ihe na-esiri ike ruru narị atọ na iri ise n’ọnụọgụgụ eritela uru ma keta òkè n’ego nkwàdo dị otu nde naịra na narị puku naịra asaa, bụ nke e kesàrà n’Ekwulọbịa dị n’okpuru ọchịchị Agụata na steeti Anambra, n’ihi ọrịa nje korona.
Ndị dị iche iche soro keta òkè n’ego ahụ gụnyere ndị di ha maọbụ nwunye ha nwụrụ, ndị agadi, ndị amụtaghị nwa, ụmụaka enweghị nne na nna nọ n’agbata ahọ iri na ise wee gbadàba, bụ ndị enweghị onye enyemaka.
Ikesà ego ahụ bụ nke e jiri ime ógbè Okpo wee malite, ma bụrụkwa nke a ga-ekesàgide wee ruo mgbe o rutere ndị e mebeere ya n’ime ógbè iteghete dị n’obodo ahụ.
NDỊ uwe ojii steeti Anambra nọrọ na nso nso a wee nwụchie mmadụ anọ a na-enyo ènyò na ha bụ ndị oji egbe ezú na ndị na-apụnara mmadụ ụgbọala n’ike.
Ọ bụ onye na-ahụ maka mmekọrịta ọhaneze na ndị uwe ojii na steeti Anambra, bụ Maazị Haruna Mohammed kwupụtara ma mee ka ụwa mara nke a site n’ozi ọ kụpụụrụ ndị nta akụkọ n’Awka bụ isi obodo steeti ahụ.
Dịka à gà-asị na nke ahụ ezubèghị, ha bụ omekoomè gbakwara nwoke ahụ egbe n’ụkwụ aka ekpe ya, tupuu ha bihapụ ya ebe ahụ, buru ụgbọala ya na ihe ndị ahụ ha nakọtara ya, rie mbọmbọ ọsọ.E wee na-achọgharị ha kemgbe ahụ.
Mana tupu nke ahụ, ha egbukachaala ma ree akụkụ ụgbọala ahụ n’ibé n’ibé nke na ọ bụzịkwa naanị njìnì ya ka e nwetara n’aka ha.Ihe ọzọ e nwetakwazịrị n’aka ha bụ otu nsụnsụ egbè ha ji akụ akụmakụ ahụ.
Ya bụ nwata nwoke, ka e kwuru na ọ bụ onye sitere okpuru ọchịchị ime obodo Isielu dị na steeti Ebonyi, ma bụrụkwa onye e nwetara otu nsụnsụ egbè n’aka ya ụbọchị ahụ e jidere ya.
Ka ọ dị ugbua, onyeisi ndị uwe ojii na steeti Anambra, bụ Maazị John Abang dọrọ ọhaneze aha na ntị ka ha na-eke nkwụcha ma na-akpachàpụ anya oge niile, ka ha wee ghara ịdabà n’aka arụrụ ala ahụ.
O kwùkwazịrị na nnyocha ka na-aga n’ihu banyere ndị ahụ a nwụchikọrọ, nke, mgbe e mechaara ya, a kpụpụ ha niile ụlọ ikpe, ebe a ga-eji usoro iwu wee nyụọ ha anya.
OTU nnọọronwe non-profit organisation Onyebuchi Chris Ifediora OCI Foundation enyela ụmụakwụkwọ iri ise na abụọ ndị nọ n’ụlọ akwụkwọ junịọ na sinịọ sekọndịrị na steeti Anambra onyinye iji nyere ha aka inweta ihe ha chọrọ n’agụmakwụkwọ.
Ndị nwetara ohere ọma ahụ bụ ụmụakwụkwọ a họpụtara site n’ụlọakwụkwọ gọọmenti dị n’okpuru ọchịchị Anambra East, Anambra West na Ayamelum n’okpuru Ifedioramma Okafor Memorial Secondary School Academic IFOMSSA Awards.
Ka ọ na-enye onyinye award’ ahụ na Tuzdee na Fr Joseph Memorial Secondary School, Aguleri nke dị n’okpuru ọchịchị Anambra East, onye hibere OCI Dọkịnta Chris Ifediora kwuru na ya  bụ emume ome n’afọ bụ agba nke anọ ya.
Ifediora, onye nke onye ndụmọdụ otu ahụ banyere iwu legal adviser Maazị Steve Ononye nọchịtere kwuru na ụmụakwụkwọ dị otu narị na iri abụọ eritela uru site n’amụma agụmakwụkwọ n’efu ahụ kemgbe 2017.
Ifediora kwuru na ebumnuche onyinye award’ ahụ bụ maka ịkwado ụmụ na-eto eto si okirikiri Omambala nke steeti Anambra iji nweta ogo dị elu na mmụta.
Mmadụ iri na ise nwetara ya site na sịnịọ ritere puku naịra iri atọ n’otu n’otu, maka ụgwọ ule WAEC na NECO, ebe ụmụakwụkwọ dị iri atọ na asaa nọ n’ogo junịọ nwetara puku naịra ise n’otu n’otu maka ụgwọ ule junịọn WAEC.
Ọkpụrụkpụ okwu a pụtara ìhè na steeti Anambra, dịka gọọmenti steeti ahụ nwụchikọrọ ụfọdụ mmadụ anọ iwu akwadoghị, bụ ndị na-ebugharị onwe ha dịka ndị ọna ụtụ na ndị na-arụrụ gọọmenti ọrụ ịnakọ ego.
Ndị ahụ ka e kwuru na ha na-eyi ndị mmadụ egwù, ọ kachasị ndị na-azụ ahịa, ndị na-anyà ụgbọala na-ebu ngwaahịa, na ndị si ebe dị iche iche atụbata ahịa na steeti ahụ, ma na-anapụsịkwa ha ego ha tara ahụhụ kpata, n’ụdị na ha bụ ndị ọna ụtụ gọọmenti.
Ihe dị iche iche e nwekọtara n’aka ndị ahụ gụnyèrè uwe na akpụkpụụkwụ ha ji arụ ọrụ ọjọọ ahụ, tinyere ekwentị anọ, ụgbọala Toyota, ego nakwa ụfọdụ ihe ndị ọzọ.
Ka ọ dị taa, e nyefèéla ihe ndị ahụ n’aka ndị ọrụ nchekwa iji mekwuo nnyocha bànyere nke ahụ, nke, megbe e mechaara ya, a kpụpụ ha ụlọ ikpe, ebe a ga-eji usoro iwu wee nyụọ ha ịkpakwụ.
Onye na-ahụ maka ọdị mma ndị mmadụ na ndị uweojii na steeti ahụ bụ Haruna Mohammed kwuru na ya bụ nwaanya dị  ime  burula nke ukwu gakwuru onye na-ere ọgwụ adigboroja, Odumegwu Ikenna ka ọ gbaa ya ọgwụ maka iwepụ nwa ahụ.
Ọ gara n’ihu kwuo na e nyochara ụlọ nwoke ahụ wee chọpụta ọtụtụ ọgwụ adigboroja, ebe Chidera  nọbu n’ike ọgwụgwụ, ọbara pụrụ nke ukwu n’ahụ gbakerela n’ihi nlete e nyere ya na Multicare Hospitql 33.
Mohammed kwukwara na e liela ozu nwa ahụ na-emebizi emebi n’ihi ndụmọdụ ndị ọ kacha mara, ka ọ ghara ibutere ndị mmadụ ọrịa.
Ka ọ dị  ugbu a, Kọmishọna uweojii na steeti ahụ John Abang enyela iwu ka a hafee okwu ahụ n’aka ndị na-ahụ maka arụ, CID steeti ahụ n’Awka, maka ezi nnyocha.
Ọ bụ ka ezinaụlọ ahụ nwere ọgbakọ akwamozu na be nna ya bụ ebe ya onwe ya sokwara biri ka o busoro ha agha ahụ.
Otu o sila dị, ya bụ nwa amadị gwara ndị ụlọikpe na ọ bụ akpọmasị nke ya nwere n’ebe nne ya nọ, onye o kwuru na ọ na-agwa mmadụ okwu ọjọọ, kpatara ya ji mee ihe o mere.
Ọ kwara arịrị banyere nna ya o gburu, ma kọwaa na ya ejikwataghịzị onwe ya dịka ọ na-agba egbe.O kwuru sị Agbara m ihe ọ bụla megharịrị ahụ.
Otu o sila dị, e kwuru na dịka a na-ekpe ikpe ahụ na a ga-enyocha ụbụrụ isi nwa amadị ahụ iji chọpụta ma o nwere ebe o nwere nsogbu laranoid schizopherenia.
O kerele onyeisi ụlọọrụ ahụ ANPC bụ Sir Chuka Nnabuife maka nkwado na ịnabata ha oge ọbụla ha zụkọrọ ebe ahụ.
N’akụkụ nke ya, Sir Nnabuife bụ nnukwu nna grand patron otu ahụ nabatara ha nke ọma n’ụlọọrụ ahụ.Ọ jara ha ike maka mbọ ha na-agba dịka ụmụakwụkwọ iji wee mee ka ala anyị dị mma.
Okpalaobi bụ odeakwụkwọ otu ahụ n’ajụjụ ọnụ a gbara ya kwuru na otu ahụ bụ NAUS ngalaba Anambra kpebiri ihibe ndị ndu ọhụrụ otu ahụ ụbọchị ahụ ka ọrụ ha wee na-aga otu o kwesịrị nke bụ ịhụ maka ọdị mma nke ụmụakwụkwọ n’ala anyị gbaa gburugburu.
Ọ kọwara na steeti ndị ọzọ nwekwara ndị otu ha bụ ọnụ na-ekwu na steeti dị iche iche.Ndị nọ ebe ahụ bụ ndị sị n’ụloakwụkwọ dị iche iche n’Anambra
Ọ gara n’ihu dụọ ndị ndu ọhụrụ ahụ ọdụ sị na ọkpụkpo ọkụ ịbụ onye ndu bụ oku ịchụ aja.
Onyeisioche ndị ọchịchị ọhụrụ ahụ bụ Okafor Victor Somtochukwu kwuru sị Ebumnobi anyị bụ maka ọdị mma nwa akwụkwọ ọbụla.Anyị na-elegara anya n’aka ọrụ skill acquisition, iji hụ na ọbụladị mgbe ị nọ n’ụlọakwụkwọ na o nwere ihe ị na-eme.
Ndị otu ahụ kelere Sir Nnabuife maka nnabata na ọrụ ọma ya.N’akụkụ nke ya, Nnabuife nyekwara ha kalenda ụlọọrụ ahụ dịka onyinye nnabata.
OLAWO Moyinoluwa dị afọ iri abụọ na anọ oge e kpụnyere ya okpu eze dịka Onibule nke Ibulesoro, n’okpuru ọchịchị Ifedore na steeti Ondo.Ọ nọchiri anya nna ya Oba Joseph Fowole chịburu obodo ahụ.Sọọsọ ya bụ nwaanyị bụ onye eze ọdịnala na steeti ahụ ugbu a.
Muyinoluwa agụchaala mahadum wee turu ugo.Ọ gụrụ ihe ọmụmụ Microbiology na Ondo State University of Science and Technology, Okitipupa.A gbasoro usoro omenala na ọdịnala wee chie ya eze.
Ọtụtụ ndị mmadụ ekweteghị na nwaanyị nwere ike ịbụ eze ọdịnala na Yoruba.E nwere ike ichi nwaanyị echichi ọdịnala dị iche iche n’obodo ụfọdụ n’ala Yoruba mana a gaghị echi ha eze ọdịnala.
Otu o sila dị, ntọnala history Ibulesoro, bụ obodo dị n’akụkụ Akure isi steeti ahụ dị iche.Ọ machighi ikpunye nwaanyị okpu eze dịka Oba ma ọ bụrụ na nwaanyị ahụ bụ nwa Oba ka chịcharanụ.
A KPỌKUOLA ndị dị iche iche nwere ọdụ ahịa, ụlọọrụ na ụlọ mmepụta ngwaahịa dị iche iche na steeti Anambra ka ha na-atụ ụtụ dịịrị ha oge niile nakwa etu o kwesiri.
O kwuru na iwu mere ka o doo anya na onye ọbụla nwere ọdụ ahịa maọbụ ụlọọrụ ga-edebanyerịrị aha ọdụ ahịa maọbụ ụlọọrụ ya n’akwụkwọ ma na-atụ ụtụ isi ya n’ozuzu oke.
Ọ kpọkuzịkwara ndị nwere ọdụ ahịa na ụlọọrụ n’ime steeti ahụ ka ha mee ihe kwesiri na ha ga-eme site n’idebànye aha n’akwụkwọ ma na-akwụkwa ụtụ kwesiri ha, iji zeere ịkpọchi ọdụ ahịa maọbụ ụlọọrụ ha, maọbụ ịkpụpụ ha ụlọ ikpe.
Na ntụnye ya, onyeisi òtù na-etinye amụma iwu ahụ n’ọrụ n’ụlọọrụ ahụ, bụ Maazị Chuka Nzekwu katọrọ etu ụfọdụ ndị mmadụ si abụọ ọma njọ eme njọ, bụ ndị kpacha anya na-enupu isi n’iwu gọọmenti n’agbanyeghị na ha machakwa ihe dịịrị ha na ihe kwesiri na ha ga-eme.
Ọ kọwara ịtụ ụtụ isi dịka ọrụ dịịrị ezi nwaafọ ọbụla, ma kpọkuzie ndị nke ahụ metụtara ka ha mee ihe kwesiri na ha ga-eme, n’ihi na ọ bụ n’ebe ahụ ka gọọmenti si enweta ego o ji akwalite mmepe steeti ahụ ma na-arụkwa ọrụ ndị ọzọ dịịrị ya.
A KPỌKUOLA ma dụọ ndị ntorobịa ka ha sepụ aka n’ihe ọbụla metụtara ọgwụ ike, ma tinye echiche na ike ha niile n’ihe ndị ahụ ga-enyere ha aka ịbà uru n’obodo.
Dịka Dọkịta Udeze siri kọwaa na mmemme ahụ nke isiokwu ya bụ Mmụta ka mma maka nlekwa ka mma’, enweghị mmụta na ọgwụ ike so atụnye ụtụ n’ụzọ pụrụ iche n’ọtụtụ nsogbu dị iche iche ala Nigeria na mba ụwa n’izugbe na-agabiga.
Na nkuzi o nyere na mmemme ahụ, onyeisi ụlọọrụ NDLEA na steeti Anambra, Maazị Tanko Mohammed Musbau Idris, nke ọ bụ Maazị Auta nke ngalaba ụlọọrụ ahụ na mpaghara Nnewi nọchitere anya ya, kpọpụtasịrị ụzọ dị iche ndị mmadụ si emetọ ọgwụ maọbụ na-etinye aka n’ihe metụtara ọgwụ ike.
Na mbụ n’okwu ha n’otu n’otu, onyeisi ngalaba ọba akwụkwọ ahụ n’Ọzụbụlu, bụ Maazị Peter Ibe, na onyeisi ngalaba nke Amichi, bụ Oriakụ Perpetual Okonkwo rụtụrụ aka n’ọtụtụ uru dị iche iche dị na mmadụ ịga agụ akwụkwọ n’ọba akwụkwọ oge niile, ma ụmụaka ma ndị okenye.
N’ozi ekele ya, onyeisi ndị ntorobịa n’obodo ahụ, bụ Maazị Chris Ndubuisi Ononuju fọrọ ekele n’ụkpa wee bunye ọba akwụkwọ Anambra na ụlọọrụ NDLEA maka ịchịkọba ọmarịcha mmemme dị etu ahụ n’obodo ha, bụkwa nke ha siri na ya wee mụta ọtụtụ ihe.
O nyekwazịrị owuweanya na ha ga-eburu ihe ha mụtara na nkuzi ahụ wee gazuo na mpaghara ime ogbe niile nke obodo ahụ ma kwe nkwa na ha ga-aga n’ihu ịdị na-akpọtụrụ ụlọọrụ NDLEA na mgbe na mgbe ịbịa nye ndị ntorobịa ha nkuzi dị etu ahụ n’ọdịnihu.
Mmemme ahụ dọtakwara onyeisi ụlọọrụ nchekwa DSS na mpaghara Ekwusigo, bụ Maazị Kenneth Okonkwo, nke ọ bụ Maazị Charles Chukwurah nọchitere anya ya.
Ụfọdụ ndị dị iche iche sonyere na mmemme ahụ, nke gụnyèrè Muoguim Frank, Mezie Emenike na Anene Anthony kelere ndị chịkọbara mmemme ahụ ma kwezie nkwa na ha ga-etinye ihe niile ha mụtara ebe ahụ n’ọrụ.
Mmemme ahụ bụ nke e mere n’ịgbaso ntuziaka gọọmenti nyere banyere ọrịa korona, ma bụrụkwa nke a nọrọ na ya kesàára ndị sonyere na ya uwe mkpuchi ime bụ facemask’ nwee oge ajụjụ na azịza, ma gosikwa ihe nkiri dị iche iche banyere ihe ọgwụ ike pụrụ ime mmadụ.
Ụbọchị ibu agha megide ọgwụ ike na mba ụwa bụ nke ọ bụ ụlọọrụ mba ụwa bụ United Nations guzobere ya iji gbasaa ozi megide ịñụ maọbụ ịtụ mgbere ọgwụ ike, ma bụrụkwa nke a na-eme n’abalị iri abụọ na isii nke ọnwa Juunu ahọ ọbụla kemgbe ahọ 1989.
GỌVANỌ steeti Enugu bụ Ifeanyi Ugwuanyi enyela nwata nwaanyị ahụ, Nneoma Nnadi nke di na nwunye ya na ha bi megidere n’ụzọ dị egwu, agụmakwụkwọ n’efu.
Okelekwazịrị ndị ọzọ gbatagooro gọọmenti steeti ahụ ọsọ n’ụzọ dị iche iche n’ibuso ọrịa ahụ agha, ma kwe nkwa na a ga-etinye ihe ndị ahụ niile n’ọrụ etu o siri kwesi.
Ndị ọzọ sonyere na mmemme ahụ gụnyere Kọmishọna na-ahụ maka ihe na-eme na mba ofesi, omenala na njem nlegharị anya, Dọkịta Christian Madụbuko ògbò ya nke na-ahụ maka ewumewu, bụ Maazị Mike Okonkwọ, tinyere ụfọdụ ndị ọzọ e ji okwu ha agba izu n’ọchịchị steeti ahụ.
Dọkịta Egbujiobi bụ nwaafọ obodo Ọkịja dị n’okpuru ọchịchị ile obodo Ihiala na steeti Anambra, ma bụrụ onye ọrụ ahụ ike na-ewu èwù na mba ofesi ebe o bi, na Beloit, Wisconsin nke mba USA.
Nwata ahụ gbara afọ iri ka di na nwunye bụ Jude na Ifeoma Ozougwu kpọrọ ntu n’isi, daa ya ọkụ sitere n’igwe e ji ede akwa electric iron, gbaa ya ose n’ime ihe o jiri bụrụ nwaanyị ma tụkpukwaa ya n’ụlọ mposi.
N’ozi nke si n’aka kọmishọna na-ahụ maka mgbasaozi na steeti ahụ bụ Nnanyelugo Aroh kwuru na Gọvanọ Ugwuanyi e nyela ụlọọrụ na-ahụ maka inye agụmakwụkwọ n’efu State Scholarship Board ntụziaka ka ha mee nke ahụ ozigbo.
Ugwuanyi kelere kọmandị ndịuweojii ahụ maka ezi mbọ ha gbara ma nyekwa nnukwu ọkaikpe Attorney General and Commissioner of Justice Miletus Eze ntụziaka ka ya na ndị ọrụ uweojii jikọọ aka ma hụ na e kpere ndị kpara arụ ahụ ikpe.
Kọmishọna na-ahụ maka ihe gbasara nwoke na nwaanyị na mmepe obodo, site na ntụziaka Gọvanọ agaala leta nwata ahụ n’ụlọọgwụ ESUT Teaching Hospital Parklane, Enugu ma kwuputa mkpebi gọọmenti nke bụ ilekọta ya, ịkwụ ụgwọ ụlọọgwụ ma hụ na onwetere ezi ọgwụgwọ.
Ka ọ dị ugbu a, a kpụpụla di na nwunye ahụ ụlọikpe ebe a nọrọ yigharịa ikpe ka ọ dịba ọnwa ọz b.Ha nọzị n’ụlọ nga dị na Nsukka wee na-eche mgbe ikpe ga-ebi.
KỌMISHỌNA ahụ na-ahụ maka ihe metụtara ụmụaka na ndị ụmụnwaanyị na steeti Anambra, bụ Ndidi Mezue nọkwara na nso nso wee mee ihe ọzọ dara ụda na ntị, dịka ọ zọpụtara ụmụaka abụọ a na-emegbu emegbu site n’aka ndị ha.
Nke a bụ n’ịgbaso mkpebi gọọmenti steeti ahụ nwere ịhụ na a kwụsịrị mmegbu a na-emegbu ụmụaka, nakwa etu e si emekpa ha ahụ, ọkachasị ndị ha na mmadụ bì na mpaghara ebe dị iche iche na steeti ahụ.
Kọmishọna ahụ gara n’ogige ndị uwe ojii B-Division bụ ebe e tinyèrè akwụkwụkwọ banyere okwu ahụ iji zọpụta ụmụaka abụọ ahụ, nke gụnyere Chikamso gbara ahọ iri na abụọ, ma bụrụ onye steeti Ebonyi, na Chinasa gbara ahọ iri na anọ, ma bụrụkwa onye obodo Anakụ.
O jikwazịrị ego wee kwàdo ụmụaka ahụ ma kpọnye ha n’aka ndị be ha bụ ebe a ga-anọ wee lekọta ha anya nke ọma ma tinyekwa ha n’ụlọakwụkwọ ebe ha ga-anọ gawanye n’ihu n’agụmakwụkwọ ha.
N’okwu dịkwa ka ibè ya, Kọmishọna ahụ nọkwara na nso-nso a wee kwàdo nwa amadi ahụ enweghị ụlọ, bụ onye a kpọtara n’otu okporo ụzọ dị n’Awka n’izuụka gara aga wee nwògharịa ndụ ya, ma tutekwa ya ka ọ nọrọkwa n’ọnọdụ mmadụ ọzọ.
Nwa amadi ahụ enweghị ebe obibi a zọpụtara ụbọchị ahụ, bụ Maazị Omebeoguna Ifeanyi Louis onye steeti Ebonyi bụ onye a hụrụ n’àkwà okporo ụzọ Aroma dị n’Awka, ebe onye nke ahụ nwere nsogbu ụbụrụ bụ onye a hụrụ n’okporo ụzọ awara-awara siri Enugu gaa Ọnịtsha, wee jide ha.
E nwere usoro e si eme ihe n’ụlọakwụkwọ dịka otu e si ahazi oge, nke kpatara na a na-enwe oge e ji agụ akwụkwọ, oge e ji egwu egwu, oge e ji eri nri w.d.g.
Nwaada Ada Okeke – Ike agwụla m ịnọ n’ụlọ.Achọziri m ka e bido akwụkwọ.Ebe anyị na-aga ụka ọ bụ gịnịzị mere na anyị agaghị amalite gaba akwụkwọ 
Ọ bụrụ na a hazie ihe nke ọma n’ụlọakwụkwọ, anyị agaghị ebute korona.Anyị maara ụfọdụ usoro a na-agbasogasị iji gbochie ọrịa korona nke gụnyere anọkọtaghị ọnụ, iji akwa mkpuchi ihu kpuchie onwe anyị, ịkwọ aka kwa mgbe kwa mgbe na ọtụtụ ndị ọzọ.
N’okwu nke ya oge ọ na-anabàta ihe ndị ahụ n’aha gọọmenti steeti Anambra, Ọkammụta Solo Chukwulobelu kèlèrè ụlọọrụ ahụ maka ịbịaghachikwa ọzọ kwàdo gọọmentị n’ọrụ ahụ, ka ọ gachara ọnwa olenaole ha jiri bịa nke mbụ.
Editọ Ụlọọrụ ahụ bụ Oriakụ Rose Oranye nyere ekele wee too Nnabụife maka mbọ ya niile nke ụwa na-agba aka ebe ya.
N’akụkụ nke ya, osote onyeisi otu NUJ bụ Maazị Francis Ekpone kelekwara Sir Nnabuife na ndị NUJ, Ifesinachi na Udeagha maka mbọ ha gbara.
E ji abụ otito wee malite ya, ebe a nọ wee kelee Chineke maka ezi ndụ onyere ya.Ụfọdụ ndị hụrụ ya n’anya bịara na ANPC wee soro ya ṅụrịa.
Onyeisi ụlọọrụ ahụ bụ Sir Chuka Nnabuife gọọrọ ya ọfọ ndụ, ihe ọma ihe ọma dịka o kelere Chineke n’isi ya ma rịọkwaa ya ka o duru ya na-aga.
Ihe pụrụ iche e mere na mmemme ahụ gụnyere egwu na ịwa achịcha, nke e ji aha kacha aha niile JESUS’ wee waa.
Ya bụ ụlọ ahụike bụ nke a rụrụ n’ógbè Umuonyeukpa dị n’Ebentor, ma bụrụkwa nke a nọrọ na nso-nso a wee gbapee site n’aka Kọmishọna na-ahụ maka ahụike na steeti Anambra, bụ Dọkịta Vincent Okpala.
N’okwu ya na mmemme ahụ, Maazị Akaegbobi kọwara nke ahụ dịka otu n’ime ọrụ ọgbọ nta nkwàdo o ji n’aka, ma bụrụkwa nke dị obodo ahụ oke mkpà n’ihi na ha enwebụghị ogìgè ụlọ ahụike Primary Healthcare Centre’ n’oge mbụ.
O kèlèrè ụmụafọ obodo ahụ maka ịkwàdo ya n’ụzọ dara ụda oge ọ na-achụ nta nkwàdo, ma kelekwa Maazị Chuddy Atuchukwu na Maazị Arinze Chukwudebelu, bụ ndị bunyere ụlọ ahụike ọhụụ ahụ mkpụrụ ọgwụ na akụrụngwa ahụike dị iche iche iji kwàdo ọrụ ahụike n’ebe ahụ.
Ọ kpọpụtasịkwara ụzọ dị iche iche ụlọ ahụike ahụ ga-esi bàra obodo ahụ urù, ma kwezie nkwà ịga n’ihu na-anọchite anya ndị ọgbọ nta nkwado ahụ nke ọma n’ụlọ omeiwu steeti ahụ.
N’okwu ya oge ọ na-agbape ụlọ ahụike ahụ, Kọmishọna Vincent Ọkpala kọwara ya bụ ògìgè dịka nke magburu onwe ya, nakwa nke bịara mgbe ọ dịkarịchara mkpà, ọkachasị ugbua ọrịa korona na-ewù ebe niile.
Ọ kpọkukwazịrị ndị Ebenator ka ha na-elekọta ogigè ahụ anya nke ọma ma werekwa ya kpọrọ ihe, ọbụnadị dịka ọ dụrụ ha ka na na-erube isi nye ntụziaka niile ahụ gọọmenti nyere dịka ụzọ isi gbanahị ọrịa korona ahụ.
N’okwu ya n’aha ụmụafọ obodo ahụ, onyeisi ọchịchị Ebenator Development Union’, bụ Dọkịta Anthony Okechukwu kèlèrè ya maka imezupụta nkwà ahụ o kwere ha, ma nyekwazie ya owuweanya na obodo ahụ ga-aga n’ihu inye ya nkwàdo.
IHE mberede okporoụzọ ọzọ adapụtakwala na steeti Anambra, ma dulaa otu onye mmụọ n’oge erughị eru, ebe ụfọdụ ndị ọzọ nwètàkwara mmerụahụ n’ụdị dị iche iche.
Akaegbobi nọkwara n’otu ụbọchị ahụ wee gbapee mmiri ọhụụ ahụ ọ gbapuuru ndị Ukpor, bụ nke ọ gbapùrù n’ime ógbè Agbuana.
Maazị Paschal Anigbo, bụ onye na-ahụ maka mmekọrịta oheneze na ụlọọrụ Federal Road Safety Corps FRSC’ na steeti Anambra bụ ya mèrè ka ụwa mara nke a site n’ozi ọ kụpụrụ bànyere ya.
O mere ka a mara na ihe mberede ahụ bụ nke mere na njikọ ụzọ Kwata bụ Kwata Junction’ n’asụsụ bekee dị n’Awka bụ isi obodo steeti ahụ, na mpaghara ụzọ awara-awara ahụ siri Enugu gaa Ọnịtsha, oge ọ fọdụrụ nkeji iri abụọ ka ọ kụọ elekere ise nke ụtụtụ.
N’okwu ya bànyere nke ahụ, onyeisi ụlọọrụ FRSC na steeti Anambra, bụ Maazị Andrew Kumapayi katọrọ ma gbarụọ ihu bànyere etu ndị mmadụ si akpachapụ anya na-eme ihe dị iche iche na-ewèta ihe mberede n’okporoụzọ.
ỤLỌIKPE, Majie Abiokuta Magistrate Court amalite ikpe banyere otu onyenkuzi aha ya bụ Azunyere Chima, gbara afọ iri abụọ na atọ maka ịdakpo ma kwaa nwaakwụkwọ gbara afọ iri na anọ iko n’ike.
Dịka a nọ n’ikpe, Majie I.O Abudu nabatara ka a tọhapụgodu ya bụ onyenkuzi bail mana ọ ga-akwụ puku narị naịra ise N500,000 ma kpọtakwa mmadụ abụọ ọnụ ruru n’okwu n’ụdị ego ahụkwa, bụ ndị ga-anapụ ya n’aka ebe sureties.
Ọ gara n’ihu kwuo na mmadụ abụọ ahụ ga-enwe ala nke dị n’okirikiri jurisdiction ụlọikpe ahụ ma gosikwa ihe zipụtara na ha na-atụ ụtụ isi takịsị afọ abụọ bụ nke ga-agụnye afọ a bụ 2020.
Abudu kwuru na ya bụ nwoke kpara arụ ahụ ka ga-anogodu n’ụlọnga nke dị n’Ibara correctional centre ma ọ bụrụ na o nwetaghị ihe ndị ahụ a gwara ya, ma yigharịa ikpe ka ọ dịbazie ma ọnwa Septemba dị n’abalị iri na otu.
Onye uweojii okwu dị n’aka prosecutor Maazị Adekunle Opayemi gwara ụlọikpe ahụ nan woke ahụ kpara ya bụ arụ ka ọnwa Maachị dị n’abalị iri abụọ n’ihe dịka elekere ise nke mgbede.
Ọ gara n’ihu kọwaa na Chima gwara nwaakwụkwọ ahụ ka o mee mmegharị corrections n’akwa nke nwa ahụ na-akwa ma wetara ya na shọọpụ ya ma a gbasaa akwụkwọ.
Onye uweojii ahụ kwuru na ya bụ mkpamkpa megidere iwu banyere ikike dịịrị ụmụaka na steeti ahụ section 31 of the Child Rights Law of Ogun, 2006.
Ka ọ dị taa, ndị uweojii steeti Anambra nọrọ na nso-nso a wee nwụchie otu nwoke gbara ahọ iri isii maka ịkwasò nwata nwaanyị gbara naanị ahọ iteghete iko n’ike.
Ya bụ nwoke ka e kwuru na ọ nọrọ n’abalị iri na abụọ nke ọnwa a bụ Julaị a wee jide otu nwata nwaanyị gbara ahọ iteghete, kpọbata ya n’ime ụlọ ya, ma kwasoo ya iko n’iké.
Ndị uweojii nwetara ozi banyere nke ahụ, wee gaa n’ebe ahụ ya bụ ihe nọrọ wee mee, ma nwụchikọkwa, kpọchie ya bụ nwoke.Nwata ahụ bụkwazị onye e buru gaa ụlọ ahụike ebe dọkịta nọrọ wee lelee ya ahụ ma gbaa akaebe na a pịara ya ọkụ n’ezi.
N’akụkọ dịkwa ka ibè ya, ndị uweojii ahụ nọkwara n’otu ụbọchị ahụ wee nwụchikọkwa ótù nwoke ọzọ gbara ahọ iri abụọ na asatọ maka ịkwasò obere nwata nwaanyị gbara ahọ ise iko n’ike.
Nwoke ahụ aha ya bụ Maazị Chinonso Ugochukwu ka e kwuru na ọ bụ onye obodo Ndikokwu Umuaku Uli dị n’okpuru ọchịchị ime obodo Ihiala, ma bụrụkwazie onye nọ n’aka ndị uweojii ugbua, ebe nnyòcha ka na-agakwa n’ihu bànyere ihe ahụ ọ kụrụ.
KA ọ dị taa, ọrụ amalitela n’ozuzu òkè na ngalaba isi ụlọọrụ ndị uweojii ahụ a rụrụ ọhụụ n’Ukpo, dị n’okpuru ọchịchị ime obodo Dunukọfịa na steeti Anambra, bụkwa nke a maara dịka mpaghara nke 13, bụ Zone 13’ n’asụsụ bekee.
N’okwu ọ gwara ndị nta akụkọ oge ha nwechara ọgbakọ ahụ, Maazị Muhammed kwuru na ya ọchịchị ya ga-akwụsị ihe ọbụla bụ imegide ikike dịịrị mmadụ, bụ nke a na-ahụtazị n’ọrụ ndị uwe ojii n’ụfọdụ ebe dị iche iche n’ala Nigeria ugbua.
O kwukwàrà na ọchịchị ya ga-akwụsị ihe ọbụla bụ ịna aka azụ, ịtụ mmadụ mkpọrọ n’ụzọ iwu akwadoghị, igbusi mmadụ n’ụzọ ezighị ezi, ya na ihe ọjọọ ndị ọzọ dị iche iche a na-ahụta n’ebe ndị ọrụ nchekwa nọ taa.
Ọ kpọkuzịrị ọhaneze ka ha mee ngwa weta mkpesa n’isi ụlọọrụ ahụ site n’usoro kwesiri ekwesi, oge ọbụla ha hụtara ihe ezighị ezi, ọkachasị n’ebe ọrụ ndị uwe ojii dị.
N’ihe gbasaara ibu agha megide ohi, mpụ na arụrụala ndị ọzọ, ya bụ onyeisi ndị uweojii kwuru na ọchịchị ya ga-aga n’ihu iwepụta usoro na atụmatụ ọhụụ bụgasị ịgbà a ga-eji na-ememìla ihe ndị ahụ ma na-achụkwa ndị omekoome ọsọ ụkwụ erughị ala.
O kwekwazịrị nkwa na ọ ga-aga n’ihu ịkwalite ezi nchekwa ndụ na akụnụba ụmụ mmadụ, bụ ọrụ mbụ dịịrị ndị uweojii.
Ọ rịọkwara ọhaneze ka ha gaa n’ihu inyere ndị uweojii aka na inye ha nkwàdo kwesiri ekwesi, iji rụọ ọrụ ha nke ọma, maka na ọ na-abụ e jikọọ ala buo ozu enyí, ọ dị mfe.
Ndị dị iche iche sonyere na mmemme ahụ gụnyere ndị isi uweojii steeti Anambra, Enugu na Ebonyi, bụ Maazị John Abang, Maazị Ahmad Abdurrahman, na Maazị Mr Philip Sule Maku n’ótù n’ótù.
Maazị Harụna kwùrù na nnyòcha ka na-agakwazị n’ihu ugbua bànyere okwu ahụ, nkè mgbè e mèchààrà ya, a kpụpụ nwoke ahụ ụlọikpe, ebe a ga-anọ ya jiri usoro iwu mee ya ihe kwesiri ya.
Ka ọ dị taa, ya bụ okwu dịkwazị n’aka ngalaba ụlọọrụ uweojii na-ahụ maka nnyòcha pụrụ iche, bụ ngalaba Criminal Investigation Department’.
IGBO sị na ọ na-abụ a sụpịaghị ụtàrà n’ọkụ n’ọkụ, ọ gbaa akpụrịkpọ, ọ hịá ahụ maka na ọ na-abụ arụ gbàá ahọ, ọ bụrụ omenala.
Ka ọ dị taa, òtù jikọtara ndị na-azụ ahịa a maara dịka United Traders Association’ nọrọ na nso-nso a wee mee ngagharị iwe n’ụzọ udo megide nkwasò iko n’ike, bụ nke na-ewùzị na mpaghara ebe dị iche iche n’ala Nigeria ugbua.
N’okwu ya n’ụlọọrụ ahụ dị iche iche ha gàrà, onyeisi izùgbe òtù ahụ n’ala Nigeria, bụ Oriakụ Nkiru Duru kọwàra na òtù ahụ bụ òtù nnọrọonwe jikọtara ụmụnwaanyị na-azụ ahịa na steeti Anambra.
Ọ gara n’ihu kọwaa na ihe mere ha jiri bàgide na ngagharị iwe ahụ bụ iji gosipụta obi mwute ha bànyere etu akụkọ ịkwaso iko n’ike sizị arị ibe ya elu ugbua ma bụrụkwazie nke a na-anụzị kwà ụbọchị na mpaghara ebe dị iche iche n’ala Nigeria.
O mere ka a mara na nke ahụ na-egbu ha mmụọ nke ukwuu, ọkachasị etu nke ahụ sizị bụrụ ihe a na-ahụtazị ụbọchị ọbụla, ma bụrụkwa nke a na-emesò ma ụmụaka ụmụnwaanyị enweghị ihe ha mà, ma ụmụagbọghọ, nakwa ndị agadi nwaanyị.
Oriakụ Duru jikwazịrị ohere ahụ wee kpọkuo gọọmentị na ụlọọrụ dị iche iche nke ahụ dị n’aka, ka e were aka ọkụ aka ọkụ wee busoo ya bụ arụrụala na akụkọ ọjọọ agha ma memìlaa ya ugbua ọ ka dị mfe, tupu ọ kawanye njọ maọbụ ghọrọzie omenala.
O jikwara aha ndị òtù ahụ wee kwuo na ọnwụ bụ ntaramahụhụ kacha ụma e kwesiri ịdị na-enye onye ọbụla kwasòrò mmadụ iko n’ike, iji mee ka ndị ọzọ mụrụ akọ ma sepụ aka na nke ahụ ozigbo ozigbo e wee sizie n’ụzọ dị etu ahụ, memìlaa ya bụ ihe.
Dịka o siri kọwaa, ịkwaso iko n’ike bụ ihe arụ, ma n’anya Chineke, ma n’anya mmadụ, nke mezịrị o jiri dị mkpà na a ga-achọ ihe a ga-eme iji buso ya agha aka ọkụ aka ọkụ.
Ha kpọkùrù ha ka ha ghàra ịdà mbà n’ime nke ahụ, ọbụnadị dịka ha kwèrè nkwà iji ọkwa ha na ụlọọrụ ha n’ótù n’ótù wee rụọ ọrụ ma tụnyekwa ụtụ nke ha n’okwu ahụ a kpụ n’ọnụ, iji weta ya bụ arụrụala n’isi njedobe.
OTU ndị na-ahụ maka anụmanụ bi n’ọhịa wildlife conservation group akwadola ụdịrị ọzọdịmgba adịkebeghị n’ụwa a worlds rarest gorillas n’ala Nigeria.A hụrụ ọzọdịmgba ndị ahụ na ụmụ ha na mpaghara Southern Nigeria.
Ndị Wildlife Conservation Society WCS kwuputara na ha ewepụtala foto nke mbụ na mbụ ya nke zipụtara ọzọdịmgba Cross Rivers na ọtụtụ ụmụ ha ndị dị agbata afọ dị iche iche.Ebe a nọrọ see ha bụ n’ugwu Mbe Mountains na Nigeria.
WCS kwuru na onyeisi otu ogbe dị nsọ ebe ahụ aha ya bụ Otu Gabriel Ocha kwuru sị Obi bụ m sọ ańụrị ịhụ oke foto ọzọdịmgba Cross River na ọtụtụ ụmụ ha.Nke a gọsịrị na mbọ anyị na-agba conservation na njikọ aka WSC banyere na-amịta mkpụrụ.
Ocha gara n’ihu kwuo na ọ dị mma ka ha na-agbasi mbọ ike ka ha wee hafee ya n’ọgbọ ga-abịa n’ọdịnihu.
Dịka WSC si kwu a na-ahụta ọzọdịmgba Cross River dịka endangered nke kacha aka ike, nke ọ bụ sọ ihe dịka narị atọ dị ndụ.
N’IJI sị ha nọtụkwuo, ndị omeiwu steeti Anambra, agbatịkwuola oge ọchịchị ndị isi oche nchere oge okpuru ọchịchị iri abụọ na otu e nwere na steeti ahụ.
N’okwu ya n’ọgbakọ ahụ, Ọkaokwu ụlọ omeiwu ahụ, bụ Maazị Uchenna Okafor kpọkùrù ndị isi oche nchere oge ahụ ka ha gbasie mbọ ike ịdọta mmepe na èrèrè ọchịchị onye kwuo uche ya n’okpuru ọchịchị ha dị iche iche.
Ya bụ nwaanyị gbara afọ iri atọ na abụọ ka e kwuru na ọ bụ ka ọ na-alaghachị n’ụlọ obibi ya hostel na mahadum ahụ, University of Jaffna ụbọchị ụka ka enyi wakporo ma zọọ ya gwoogwoo.
Oge akụkọ ruru anyị aka, onye uweojii mba ahụ kọwara na ya bụ nwaanyị na otu enyi ya nọ oge ọdachị ahụ dapụtara, ma onye nke ahụ gbapụnwuru na mwakp ahụ.
O kwukwara na rukwaa oge ahụ na ndị ọ dị n’aka wildlife authorities’ agbaala mbọ ịchọpụta enyi kpara arụ ahụ ma ha enweghị ike.
Enyi na-awakpokarị ndị mmadụ n’ebe dị n’ime ime na Sri Lanka ma nke ụbọchị ụka ahụ dapụtara n’ebe ndị mmadụ bijuru ebiju, Kilinochchi ebe ụdị ihe ahụ adapụtabeghị mbụ.
Mmadụ dị otu narị na iri abụọ na otu ka enyi gburu na mba ahụ n’afọ gara aga ebe ndị mmadụ gburu enyi iri anọ na ise n’otu afọ ahụ.
NJINJI jiri n’ụlọ nzụkọ omebeiwu etiti ala anyị House of Representatives na Monde ọnwa Julaị a dị n’abalị iri abụọ, n’afọ a bụ 2020 dịka onye jigodi ọkwa onyeisi Acting Managing Director nke Niger Delta Development Commission NDDC, bụ Ọkammụta Kemebradikumo Pondei koropuru dịka a na-agba ya ajụjụ ọnụ.
Ọ bụ ndị kọmiti na-ahụ maka NDDC House of Representative Committee on NDDC na-agba ya ajụjụ ọnụ ahụ banyere otu o siri hazie ego ọrụ dị ijeri naịra iri asatọ na otu na ọkara N81.5 billion.
Ya bụ ihe mere n’ihu minista na-ahụ maka ihe banyere Niger Delta, Maazị Godswill Akpabio bụ onye a kpọrọ ka ọ bịa ma nyekwuo kọmitii ahụ nkọwa.
N’ihi otu ọnọdụ siri gbata kwụrụ, a kwụsịrị nzụkọ ahụ nkeji iri atọ, ebe e bupuru Ọkammụta Pondei maka ileru ahụike ya anya.
A BỌPỤTALA ozu mmadụ atọ ndị ntọrị liri na ndụ na steeti Rivers.Ọ bụ n’ọhịa dị na Bera n’okpuru ọchịchị Gokana ka ndị omekome kpara arụ ahụ kpọrọ ndị uweojii gaa wee gosi ha.
Ndị ahụ a tọọrọ bụ Baridomale Sunday Tor, Baridon Gbarabera na Barisiton Nawee ka e kwuru na ndị ntọrị ahụ kefere ha ọnụ ha na aka ha n’azụ, wee lie ha na ndụ ka ọnwa Maachị dị n’abalị iri na anọ.
Ndị ntọrị ahụ kwuru na ha gburu ndị ahụ n’ọnọdụ ọjọọ ahụ maka inye mkpesa banyere ndị na-ezu ohi mmanụ na ndị na-akpa arụ n’obodo.
Prophet na Barididum  Dabama onye e jiri kill and bury’ mara kwetere na ọ bụ ha gburu ha n’ezie mgbe a na-abọpụta ozu ha na-emebizi emebi.
Onyeuweojii na-ahụ maka mmekọ ha na ndị mmadụ na steeti ahụ bụ DSP Nnamdi Omoni kwuru na ngalaba ha na-ahụ maka ibuso otu nzuzo agha anti-cultism unit nwụchịkọrọ ndị ahụ kpara arụ ahụ, bụ ndị kpọrọ ha gaa n’ọhịa ahụ ha liri ha.
N’ỊGAWANYE n’ihu n’agha ahụ ọ na-ebu megide ohi, mpụ na arụrụala n’ime steeti Anambra, ndị uweojii steeti ahụ nọrọ na nsonso a wee nwụchie mmadụ atọ maka izu ohi.
Onye na-ahụ maka mmekọrị ọhaneze na ndị uweojii na steeti ahụ, bụ Maazị Haruna Mohammed bụ ya kwụpụtara nke a site n’ozi ọ kụpụụrụ ndị nta akụkọ iji mee ka ụwa mara bànyere nke ahụ.
Kaosiladị, ndị uwe ojii nọrọ na abalị iri na asatọ nke ọnwa a wee nwụchie ndị ohi ahụ oge ha nwetachara mkpesa bànyere ihe ha mere.O mekwazịrị ka a mara na ndị ahụ asàálá asịsà, kwuo na ọ bụ ha zuru ohi ahụ n’eziokwu.
OTU dibịa oyibodọkịnta aha ya bụ Urenna Iroegbu anwụọla n’ihe mberede ụgbọala dịka ọkwọụgbọala nyara waawaawaa.Ọ bụ n’okporo ụzọ Onne Onne Road na Port Harcourt, isi obodo steeti Rivers ka ya bụ ọdachị nọ wee dapụta.
Maazị Mọhammed kwuru na nnyocha miri èmì ka na-aga n’ihu banyere ndị ahụ na ihe ha mere, dịka onyeisi ndị uweojii na steeti ahụ bụ Maazị John Abang siri nye ntụziaka.
Iroegbu tuuru ugo na mahadum Imo State University n’afọ gara aga ka ọ nọchara afọ asatọ ebe ọ na-amụ ihe ọmụmụ banyere ibụ dịbịa oyibo.
Onyeisi sector commander, Federal Road Safety Corps, steeti Rivers Ayodele Kumapayi kwuru na e kpesaraghị FRSC maka ya bụ ihe mberede mana ndị uweojii ngalaba Onne kwuuru na o mere n’ezie, ha ma maka ya.
Ka ọ dị ugbu a, ndị enyi dọkịnta ahụ lara mmụọ na-egosipụta obi mwute ha nwere site n’igwe nzikọrịta ozi ọnyanwudude social media.
ỌNWỤ bụ ọzọ a mà na onye ọbụla ga-echirịrị, ma bụrụkwa òkù a ma na onye ọbụla dị ndụ ga-azarịrị chi ya oge ọbụla o jiri kpọọ ya.
Nke a bụ isi sekpụ ntị n’okwuchukwu ofufè nrò akwamozu Emmanuel Ezike, bụ nke weere ọnọdụ nso-nso a n’ezinụlọ be ya dị n’Amichi, n’okpuru ọchịchị ime obodo Nnewi South’ nke steeti Anambra.
N’okwu nke ya, Oriakụ Amaka Ezike, bụ nwunyè nwoke ahụ nwụrụ anwụ ma bụrụkwa nnukwu onye enyemaka pụrụ iche nyegara Gọvanọ Willie Obianọ n’ọrụ pụrụ iche, kọwàrà di ya dịka onye udo, onye na-arụsi ọrụ ike, nwoke obi umeala, na nwoke nwere ùgwù na nsọpụrụ pụrụ iche.
O kpezịrị ka Chineke nabata mkpụrụobi ya na ndokwa ma nyekwa ya ezumike udo ruo mgbe ebighịebi na mgbe ha ga-ezutekwa ọzọ ebe ọnwụ apụghị ikewakwa ha ọzọ.O kelekwazịrị ndị dị iche iche bịara nọnyere ya na ndị ezinụlọ ya n’oge iru újú ahụ.
Ọ kpọkuzịrị ndị na-etinye aka n’ihe dị etu ahụ ka ha wepu aka na ya, ma ọ bụrụ na ọ gaghị amasị ha ka ihe dị etu ahụ dakwasị ụmụ ha ndị nwaanyị maọbụ ụmụnne ha ndị nwaanyị.
Mmemme akwamozu ahụ dọtara nwa amadi ahụ na-anọchibụ anya ọgbọ nta nkwàdo mpaghara Anambra Etiti n’ụlọ omeiwu sineeti, bụ Maazị Victor Umeh Ọkaokwu ụlọ omeiwu steeti Anambra, bụ Maazị Uchenna Okafor onyeisi oche Ọhaneze Ndị Igbo na steeti Anambra, Maazị Damian Okeke-Ogene, tinyere ọtụtụ ndị ọzọ.
OTU jikọtara ndị ọrụ nọọsụ n’ala anyị bụ Nigerian Association of Nurses and Midwifery ekwupụtala na ihe karịrị ndị nọọsụ dị narị abụọ n’ọnụọgụ n’ụlọahụike dị iche iche na Federal Capital Territory FCT ebuletal korona.
Onyeisi otu ahụ ngalaba FCT Deborah Yusuf gwara ndịisi otu jikọtara ndị ntakakụkọ n’ala anyị Nigeria Union of Journalists, ngalaba FCT bụ ndị bịara n’obi ha secretariat n’Abuja maka inye ha onyinye ihe nchekwa maka ọrụ ha, Personnel Protective Equipment’ PPEs.
Ọ gwara ha sị na n’ime ndị nọọsụ ahụ butere korona na mmadụ iri na abụọ adịla mma ma pụọ n’ụlọ nchekwa isolation centre.
Dịka Yusufu siri kwu, ndị nọọsụ Nigeria nọ n’isi ibuso ọrịa korona agha n’ihi otu ọrụ ha siri dị, nke mere ka ha bụrụ ndị na-enwetakarị ọrịa ahụ n’ime ndị ọrụ ahụike ndị ọzọ.
Ọ kọwara na agha a na-ebuso korona bụ nke onye ọbụla ga-etinye aka na ya iji chụọ ọrịa ọjọọ ahụ ọsọ ụkwụ eru ala na FCT, Nigeria, Africa na ụwa niile gbaa gburugburu.
Onyeisi ndị NUJ FCT Comrade Emmanuel Ogbeche dịka ha nọ na njem ahụ nke bụ inye ndị nọọsụ onyinye kwuru na otu ahụ maara mbọ ndị nọọsụ na-agba n’ala anyị otu ha sị achụ aja n’ụzọ dị iche iche iji zọọ ndị mmadụ ndụ.
Ọ gwara ha ka ha jisi ike n’ọrụ ma kwukwaa na ha bụ ndị NUJ dịka ọtụtụ ndị Nigeria ndị ọzọ kwenyere na ụgwọ ọrụ ndị nọọsụ abụghị sọọsọ n’eluigwe, na ha ga-enwetakwa ụgwọ n’ụwa.
Ogbechu gara n’ihu kwuo sị Ọ bụ n’ihi nkwenya a ka anyị ji ahafe ihe ndị a PPEs n’aka ụnụ ka ụnụ kee ya maka nchekwa ụnụ, dịka ụnụ na-azọ anyị ndụ.
IGBO sị na onye ọ na-eme omume oume na-ebe obube obube, ma sịkwa na ọkụkọ anaghị ahaà mkpu akwa maọbụrụ na ihe ji ya ahàghị ya aka.
Ka Ọ Dị Taa, ndị Ebenator dị n’okpuru ọchịchị Nnewi South’ na steeti Anambra akpọkuola ma rịọ gọọmenti steeti ahụ na gọọmenti etiti ka ha gbatara ha ọsọ enyemaka n’ihi ajọ ọnọdụ mbize na-echere ha aka mgba ma na-achọkwazị ikpochàpụ ya bụ obodo.
Dịka o siri kọwaa, mbize ahụ a maara dịka Ibo Ebentọr’ so n’ótù n’ime mbize kachara mie imi na mpaghara ndịda-ọwụwa anyanwụ ala anyị, ma bụrụkwa nke na-emekpà obodo ahụ na ụmụafọ ya ahụ kemgbe ihe karịrị ahọ iri atọ.
mbize kwesiri ka e lebàra ya anya mgwamgwa ugbua, tinye ego na ya ma wepụta atụmatụ bụ ịgbà site n’aka ndị ọkachamara a ga-agbasò wee rụọ ya, tupu ọ kawanye njọ karịe etu ọ dị ugbua, maọbụ mebisikwuo ọtụtụ ihe.
NDỊ mmadụ egosipụtala obi ańụrị ha n’ihi nhọpụta onyeisi ụka katọlik n’ụwa niile, Pope Francis họpụtara onye enyemaka bishọọpụ axuilliary bishop nke Onitsha Achidayọsis na steeti Anambra bụ Most Rev Dennis Isiuzoh ka o sonye n’otu na-ahụ maka mkparịtaụka n’etiti okpukperechi dị iche iche Ponitifical Council for Interreligious Dialogue.
Bishọọp ụka Katọlik dayọsis Awka, Most Rev Paulinus Ezeokafor n’ozi ekele o zigaaraa Bishọọp Isiuzoh kọwara nhọpụta ahụ dịka ihe ọńụ, ma kwuo na mbuli elu ya ga-eweta ezi ọganihu na ihe ọma n’ebe ndị nke Chineke nọ ọ kachasị ndị katọlik Nigeria.
O kwuru sị na Bishọọp Isiuzoh tozuru etozu maka ọrụ ahụ, n’ihi na o doro ya anya nke ọma.Ọ rụturu aka na dịka ya na Cardinal Arinze rụkọrọ ọrụ, ọ maara ihe ekwe na-akụ.
Bishọọp Ezeokafor gara n’ihu kwuo sị Ana m ekele Pope Francis maka nhọpụta a.Onyeisi Supreme Pontiff mere ezi mkpebi.Anyị niile ga-erita uru site na mbuli elu Bishọọp Isiuzoh.Anyị nọ ebe a maka ịkwado ya.Anyị ji ya ụgwọ ekpere.
Otu Pontical Council for Interreligious Dialogue bụ ngalaba pụrụ iche nke ụka Katọlik maka mmekọrịta n’etiti ha na ndị okpukperechi ọzọ.
N’okwu nke ya, Ugbaja kọwara ụbọchị ahụ dịka ụbọchị ọma.O kelere Nnabuife na ndị ọrụ ANPC maka ezi mmekọrịta.O kwuru sị Daalụnụ, jidenụ ka ụnụ ji.Ụnụ ga-esi n’ike na-aba n’ike.
Dọkịnta Ifeanyi bụ isi a hụrụ kwaa okpu kelere Chineke maka ndụ o nyere ya.O kwuru sị Obi bụ m sọ aṅụrị na adị m ndụ.Ekele dịrị gị Jesus.Ụwa juputara n’ihe iche aka mgba ma n’ime ihe niile Chineke na-emere onwe ya aha.
Dịka ọ na-agba akaebe na naanị amụmà ego ọrụ gọọmenti steeti Anambra na-amà apụghị igbònwu nsogbu mbize steeti ahụ, Maazị Ivenso gara n’ihu kọwaa na ụlọọrụ NEWMAP bụ njikọaka gọọmenti etiti ala Nigeria, ụlọ akụ mba ụwa na gọọmenti steeti, iji memìlaa nsogbu mbize na steeti ahụ.
Kaosiladị, ya bụ onyeisi ụlọọrụ NEWMAP gara n’ihu kọwaa na nnyocha ụlọ akụ mba ụwa mere na nsonso na-akọwa na pasentị iri iteghete n’ime mbize dị n’ime steeti Anambra bụ ihe mmadụ metèrè, site n’imetọ maọbụ ime ihe dị iche iche na-ebuta nsogbu gburugburu.
O kpọpụtasịkwara ihe dị iche iche gọọmenti steeti ahụ megoro iji buso nsogbu mbize agha na steeti ahụ, ya na ụzọ dị iche iche gọọmenti na ụlọọrụ ahụ sigoro kwàdo maọbụ gbatara ndị na obodo dị iche iche nsogbu mbize metụtagoro ọsọ enyemaka.
Ihe mmemme mkprịtaụka ahụ dọtara ụfọdụ ndị dị iche iche e ji okwu ha agba izu na steeti ahụ, nke gụnyere, ode akwụkwọ mgbasaozi nyegara Gọvanọ Willie Obianọ, bụ Maazị James Eze osòtè ya bụ Maazị Emeka Ozumba, nawka ụfọdụ ndị ọzọ ọnụ na-eru n’okwu.
A KỌWAALA mkpa ọ dị ma kpọọ òkù ka e tutee ma lenwògharịa ngalaba njem nlegharị anya na steeti Anambra, n’ụdị ọ ga-abara gọọmenti steeti ahụ na ndị  obodo ya úrù.
Oku a bụ nke a kpọrọ site n’ọnụ onyeisi oche ótù ọrụ ụlọ omeiwu ahụ na-ahụ maka njem nlegharị anya, bụ Maazị Emma Nwafor, oge ya na ndị òtù ahụ gara kpọtụrụ ụlọọrụ na-ahụ maka ihe na-eme na mba ofesi, omenala na njem nlegharị anya, n’isi ụlọọrụ ahụ dị n’Awka.
Ha jikwazịrị ohere ahụ kpọọ òkù ka e welitekwuo aka n’ego ọrụ a na-amapụtara ụlọọrụ ahụ kwa ahọ ọbụla, iji nyere ha aka ịrụ nnukwu ọrụ ahụ chere ha n’ihu n’ozuzu òkè.
Ha kpọkukwara ya bụ ụlọọrụ ka o welitekwuo aka n’ọrụ, iji hụ na e nwògharịrị ngalaba ahụ ma mee ka ọ na-adọ akpịrị nke ukwu, bụrụkwa ọpụrụ iche, na ụzọ ego si ehubata n’akpà gọọmenti steeti ahụ.
Na nzaghachi oge ọ na-anabata nfị òtù ahụ, Kọmishọna na-ahụ maka ihe na-eme na mba ofesi, omenala na njem nlegharị anya, bụ Dọkịta Christian Madụbuko rụtụrụ aka n’ụfọdụ ihr dị iche iche ụlọọrụ ahụ megoro n’ọdịnso a na nzọpụ ụkwụ inwòghàrị ngalaba ahụ.
Ọ gbara akaebe na Anambra nwere ọtụtụ ebe nlegharị anya na ọtụtụ ọnatarachi dị iche iche, bụ nke ga-abara steeti ahụ uru n’ụzọ pụrụ iche ma ọ bụrụ na e nwògharịchaa ya.
Njem nleta ahụ bụ nke Dọkịta Okeke mere na nsonso, ma bụrụkwa nke Kọmishọna na-ahụ maka ewumewu ụlọ na steeti ahụ, bụ Michael Okonkwo sonyere na ya, bụ onye dugharịrị ya n’ogige ahụ ma kọwaara ya ka ọrụ siri gbata kwụrụ.
N’okwu ya n’ebe ahụ, Dọkịta Okeke gosipụtara obi añụrị ya bànyere etu ọrụ si agawanye n’ihu n’ebe ahụ, ma gosipụtakwa afọ ojuju ya n’ogoogo akụrụngwa ọhụrụ ahụ e bulatara.
O kwupụtazịkwara ezi olileanya o nwere na ọrụ ga-akụrụ ọnọ n’ebe ahụ tupu isingwụcha ahọ a, ọbụladị dịka ọ kpọkuzịrị ụlọọrụ ji ọrụ ahụ ka welitekwuo aka, iji hụ na a rụchapụrụ ya bụ ọrụ n’oge a tụrụ anya na a ga-arụcha ya.
Na mbụ n’okwu ya, onyeisi ụlọọrụ ji ọrụ ngo ahụ, bụ Injinia Abiola Kolawole mere ka a mara na akụrụngwa ọhụrụ ndị ahụ e bụlatagodiri bụ kọntena ngwaọrụ iri na ise n’ime kọntena ngwaọrụ iri ise na isii a ga-ebulata n’ogige ahụ maka ya bụ ọrụ.
O nyekwazịrị owùwèanya na kọntena ngwaọrụ iri anọ na otu fọrọ afọ ga-abata n’ọdịnso a, ma kwe nkwa na ụlọọrụ ahụ ga-agbasi mbọ ike ma welitekwuo aka n’ọrụ, iji hụ na ha rụchapụrụ ya n’oge a tụrụ anya, nawka n’ogoogo dị elu.
Ọ dị ncheta na ọchịchị steeti Anambra nke Gọvanọ Willie Obianọ nọ n’isi ya, nọrọ n’ọnwa ekeresimeesi ahọ 2018, wee gbapee ma malite ọrụ ụlọ èzùméézù mba ụwa ahụ, bụ nke ga-abụ nke mbụ na mbụ ya a na-arụ na mpaghara ndịda-ọwụwa anyanwụ ala Nigeria.
Ya bụ ụlọ ezumeezù, nke ga na-abàtakwa mmadụ ruru puku iri ise n’ọnụ ọgụgụ ma a rụchaa ya, ga-enwe òkpùkpù iri, nwee gbamgbam ogo ya ga-eru mità iri na asatọ, ma nwekwa ebe a na-atụ ndụ mmanụ, na ọtụtụ ime ụlọ ọgbakọ ezumeezu n’ime ya, tinyere ọtụtụ ihe ndị ọzọ.
ỤLỌỌRỤ ahụ na-ahụ maka ọrịa na-efe ede, bụ ụlọọrụ Nigerian Centre for Disease Control, NCDC’ nọrọ na nso-nso a wee gbapee ògigè ebe ahụ a ga na-enyocha ịma ndị bu ọrịa nje korona n’ime steeti Anambra.
Ya bụ ogigè nnyocha bụ nke a rụrụ n’ụlọ ahụ ike Mahadum Chukwuemeka Odumegwu Ojukwu dị n’Awka bụ isi obodo steeti ahụ, ma bụrụkwa nke a gbapere ma nye ikike ịmalite mebe nnyocha n’ụbọchị Mọnde isimbido izuụka a.
Nkwàdo na ikike ịmalite ọrụ ahụ bụ nke e nwetàra site n’aka ụlọọrụ NCDC, ma bụrụkwa nke e nwetara oge gọọmenti steeti ahụ natachara akụrụngwa dị iche iche e ji arụ ọrụ maka ibuso ọrịa ahụ agha.
N’okwu ya banyere nke ahụ, Kọmishọna na-ahụ maka ahụ ike na steeti ahụ, bụ Dọkịta Vincent Okpala mere ka a mara na e jiri akụrụngwa Abbot m2000’ bụ akụrụngwa nwere ikike ime nnyocha iri iteghete na anọ otu ùgbòrò wee kwàdo ya bụ ụlọọrụ ịmalite ọrụ.
Dịka o siri kọwaa, otu n’ime akụrụngwa ahụ ga na-eme nnyòcha ruru narị anọ na asaa n’ime awà iri abụọ na anọ, nke pụtara na ha ise ga na-eme nnyocha ruru puku abụọ na narị atọ na iri ise kwà ụbọchị.
Ọ gakwara n’ihu kọwaa na ọ bụ nke ahụ bụ nke mbụ na mbụ a na-etinye ụdị akụrụngwa dị etu ahụ n’ọrụ n’ala Nigeria, n’ihi na ọ bụ ọka ibe ma bụrụkwa akụrụngwa ọnụ ahịa ya dị oke ọnụ ahịa.
Ọ gbakwazịrị akaebe na mmalite ahụ ogige ahụ malitere ịrụ ọrụ ga-enyekwazị aka n’ụzọ pụtara ihè, ime ka e nweta mmeri n’agha ahụ a na-ebu megide ọrịa korona n’ime steeti ahụ na n’ala Nigeria n’izugbe.
AKA na-achị steeti Anambra, bụ Gọvanọ Willie Obianọ ekwupụtala afọ ojuju ya bànyere etu ọrụ si aga n’okporo ụzọ ahụ siri Mmiata gaa Nzam n’okpuru ọchịchị ime obodo Anambra West, n’ime steeti ahụ.
Na nzaghachi, Kọmishọna na-ahụ maka ọtụ na steeti ahụ, bụ Maazị Marcel Ifejiofor kọwara ka ọnọdụ siri gbata kwụrụ n’ọrụ ngo ahụ, ma nye owuweanya na a ga-arụchapụ ya bụ ọrụ n’oge adịghị anya, n’ihi na a wụchaala ihe e kwesiri ịwụ awụ n’ala ya.
O mere ka a mara na ndị mmadụ amalitelarị ịga ụzọ n’ebe ahụ, n’ihi na ya bụ ọrụ abịabala n’isi njedobe, ọbụnadị dịka o kwezịrị nkwà na ọrụ ga na-agawanye n’ihu ebe ahụ wee ruo mgbe a rụchara ya kwamkpam.
OTU nwata nwaanyị na-eto eto teenage girl onye Afghanistan agbagbuola ndị agha ọ lụọ ọ laa Taliban fightersabụọ ma merụọ ọtụtụ ndị ọzọ ahụ dika ha kpụụrụ nne na nna ya n’ụlọ ha ma gbuo ha maka ịkwado gọọmenti mba ahụ.
O kwuru sị Qamar Gul, onye nke nọ n’ime ụlọ buuru egbe  AK-47 nke ezinaụlọ ahụ nwere ma buru ụzọ gbagbuo mmadu abụọ ndị agha Taliban ahụ gburu nne na nna ya ma meruzie ufọdụ ndị ọzọ ahụ.
Ka nke ahụ mechara, ọtụtụ ndị agha Taliban wakporo ụlọ ya ma ndị mmadụ,tinyere ndị ọrụ nchekwa chụrụ ha ọsọ, ka ha kwachara mgbọ gun fight.
Okwuputa okwu gọvanọ bụ Mohamed Aref-Aber kwuru na ndị ọrụ nchekwa Afghanistan akpọpụla Gul na nwanne ya nwoke obere n’ebe dị mma maka ichekwa ha.
MMADỤ anọ ekoropula na steeti Imo dịka ndị lara ezumike nka n’ọrụ oyibo na steeti ahụ na-eme ngagharị protest iji nye mkpesa maka ụgwọ ọnwa gọọmenti ji ha.
Ngagharị mkpesa ahụ nke onyeisioche otu kọmiti ha Pensioners Intervention Committee, Iyke   Ohaneje nọ n’isi ya kpatara eje eje ala  ala gridlock dịka ha gbochirị ụzọ a maara nke ọma bụ Okigwe roundabout’
Ohaneje kọwara na nke ahụ bụ ugboro atọ ha na-eme ya iji rịọ Gọvanọ Hope Uzodimma ka ọ kwụọ ha ụgwọ
O kwuru sị Gọọmenti jị anyị ụgwọ ọnwa ịrị anọ na ise 45 months mana anyị na-arịọ ka a kwụọ anyị ụgwọ ọnwa ise,site na Maachị 2020.
AWỤCHIELA ihe dịka mmadụ iri abụọ maka ịda iwu mkpocha na nzacha ụlọọrụ Anambra State Waste Management Authority, ASWAMA, ma kpụpụ ha ụlọikpe ngagharị Environlental Mobile Court n’ọgige ndị uweojii Central Police Station, Awka maka  mkpocha na nzacha  nke ọnwa Juunu.
Ọ rụtụkwara aka na ngalaba ahụ Ministry of Environment, na mbọ ọ na- agba nọ na-akụziri ndị mmadụ, ma na-ahụ na ha na-esonye na mkpocha na nzacha ọbụla na steeti ahụ.
Mgbe onye ntaakụkọ National Light gbara ya ajụjụ ọnụ, ọnyeisi ASWAMA, Maazi Amechi Akorah kwuru na ndị ahụ ejidere maka ịda iwu mkpocha na nzacha ga-abụ ịdọ aka na ntị n’ebe ndị na-akpọchi ntị na ntụziaka ahụ.
Oriaku Nwafor gwara ndị mmadụ ka ha rube isi n’ịhu na gburugburu ha dị ọcha oge ọbụla iji wee belata ọrịa dị iche iche a na-ebute n’ebe ruru inyi, maka ọdinma ha na nke onye ọbụla na steeti ahụ.
Majie Anyaegbunam kpọkuru ụlọọrụ ahụ ka ha na-eme ka ọhaneze mata site n’izi ozi na redo na ụsoro ozi ndị ọzọ, na ụlọikpe anaghị anụ na mmadụ amaghị iwu.O kwuru sị, ụlọikpe ngagharị ga-enye aka na ntuziaka a,  mmadụ kwesiri ịma iwu.
ỌŃỤ dara ụbọchị satọdee gara aga dịka ezinaụlọ Maazi na Oriakụ Samson  Ucheakpunwa na ezinaụlọ Maazi Abel Enukorah hafere ụmụ ha Chinyere na Izuchukwu n’alụmdinanwunye.
Igba nkwụ ahụ nke e wubere n’obi nna nke nwaanyị n’Umuezeilo, Ovollo, Mbaukwu dị n’okpuru ọchịchị Awka South, dọtara ndị mmadụ siri ebe dị iche iche wee bịa soro ha ṅurịa ma kelekwaa Chineke.
N’okwu ya mgbe ọ na-agozi di na nwunye ọhụrụ ahụ, nna nke nwaanyị kpọkuru Olisa bi n’igwe ka ọ gọzie ezinaụlọ ọhụrụ ahụ, nye ha akụ na ụba mmaji kwuru mmaji, mkpụrụ nke afọ ma hanye ihe niile gbasara ha n’aka Chukwu.
Ọ gara n’ihu ịdụ ha ndụmọdụ gbasara alụmdinanwunye, ọ bụ site n’ịmara Chineke na ekpere ka alụmdinanwunye ji adị mfe.Werenụ nsọpụrụ na ịrube isi mere ihe n’ezinaụlọ ọhụrụ ụnụ.Alụmdinanwunye ụnụ ga-amịta mkpụrụ.Ọ ga-adịrị ụnụ na mma, ma dịkwara ụmụ ụnụ ga-amuta na mma.
N’ozi ekele ya, Maazị Enukorah kelere ọhaneze maka nnọnyere ha, ma rịọkwaa Chukwu ka onye ọbụla laa n’udo ebe dị iche iche ha siri bịa.
IHE karịrị mmadụ dị otu narị n’ọnụọgụ ebutela ọrịa korona na mba India ka ha gachara agbamakwụkwọ ma tinyekwara akwamozu nwoke ahụ gbara akwụkwọ bụ onye e kwuru na ọ na-arịa korona wee gbaa akwụkwọ.
Ndị ọnụ ruru n’okwu na Bihar kwuru sị na ya bụ nwoke gbara afọ iri abụọ na isii enwebela njirimara symptoms ọrịa ahụ oge o jiri gbaa akwụkwọ na nsonso a.Ọ nwụrụ ka ọ gachara abalị abụọ ọ gbara akwụkwọ.
Onyeisi ahụike na Patna bụ isi obodo steeti ahụ, Raj Kishor Chaudhary kwuru sị Ka ọ dị ugbu a, mmadụ dị otu narị na iri na otu bụ ndị gara agbamakwụkwọ ma ọ bụ akwamozu ahụ ebutela korona.A chọpụtala ndị ọzọ ma tinye ha n’ebe nchekwa isolation.
Ndị dọkịnta amachaghị ma ọ bụ nwoke ahụ gbara akwụkwọ mere ihe ndị mmadụ ahụ ji bute ọrịa korona n’ihi na a gbaala ozu ọkụ cremation dịka omenala India siri dị, n’emeghị nnyocha.
A NA-AKPỌRỊRỊ oku ka ndị mmadụ kwụsị ịnyụ nsị n’ọhịa.Dịka ewu na ọkụkụ maara na a na-esi n’ụzọ dị otu ahụ na-ekesa ọrịa, nchọpụta na-egosikwa ugbu a na ụmụnwoke na-awakpozi ụmụnwaanyị ma ha gaa ịnyụ nsị n’ime ọhịa.
Ime ọhịa na-ada owu, ya mere ụmụnwoke ndị ọnọ nkịtị enweghị efe na-eke nwkụcha wee chebiri ụmụnwaanyị ndị gụnyere ụmụaka na ndị okenye batara na ya ka ha nyụọ nsị.
Na nsonso a, na Rukuba nke dị n’okpuru ọchichị Jos North na steeti Plateau, a dakporo ma kwaa otu nwata nwaanyị ka na-eto eto na-ara ọrịa sickle cell iko n’ike dịka ọ gara ịnyụ nsị n’ọhịa.
N’agbanyeghị ihe ndị a niile, ijiji, ide mmiri na ihe ndị ọzọ na-esi na nsị a nyụrụ n’ọhịa na-ekesa ọrịa otoro diarreah na ọrịa ndị ọzọ.
Ya mere, ezinaụlọ ọbụla kwesịrị inwe ụlọ mpọsị.Ọ jọgburu udele na njọ ma sigbuo nkakwụ n’isi na mmadụ dị ndụ na-anyụ nsị n’ọhịa.Onye ọbụla kee nkwụcha chekwaa ndụ ya n’ihi na ụkpala okpoko gburu bụ ntị chiri ya.
KỌMISHỌNA na-ahụ maka ọrụ na steeti Anambra, bụ Maazị Marcel Ifejiọfọr emeela ka a mara na a ga-arụchapụ ọrụ okporo ụzọ Achina-Onneh-Ogboji n’ime oge ọkọchị na-abịa abịa.
Dịka o siri kọwaa, a ga-arụchapụ ụzọ ahụ b’ime ọkọchị n’ihi na e nyecha ihe e kwesiri inye iji rụchapụ ya bụ ụzọ, kama na ọ bụ mmiri na-agbaghachi aka elekere azụ.
N’ihe gbasaara ụzọ Amansea-Ebenebe-Awba-Ofemmili’, Maazị Ifejiọfọr mere ka a mara na a rụchaala ọrụ e kwesiri ịrụ n’ala ebe ahụ tupu a malite ite ya, ma kọwaa na ọ bụ naanị ite ya bụ okporo ụzọ ete bụ ihe fọzịrị ugbua.
Ọ gara n’ihu kọwaa na a gaara etechago ya bụ ụzọ, kama na ihe banyere korona na mmechi ahụ e mechisịrị ebe niile gbachighara aka elekere azụ, ọbụnadị dịka o nyere owuweanya na a ga-arụchapụ ya n’oge a tụrụ anya, ọkachasị oge mmiri na ohe korona dajụrụ.
O jikwazịrị ohere ahụ kpọkuo ma dọọ ndị na-arụnyesi ihe na-eweta a gbakata a kwụsị n’okporo ụzọ bụ bumps’ na bekee, ka ha sepụ aka na nke ahụ, ma kwụsịkwa ime ya n’ebughị ụzọ nweta ikike, n’ihi ihe dị iche iche nke ahụ na-eweta.
Ọ gakwazịrị n’ihu rụtụ aka ma kọwaa ka ọnọdụ siri gbata kwụrụ n’ebe dị iche ọrụ na-aga n’ihu na steeti ahụ, ma nye owuweanya na a ga-arụcha nke ọbụla n’oge a tụrụ anya.
OTU nwoke aha ya bụ Aliyu Adamu gbara afọ iri anọ na abụọ ekwuputala na ihe ya ji dakpo nwata nwaanyị ma kwaa ya iko n’ike bụ n’ihi na ya rọrọ nrọ na ya mee otu ahụ na ya ga-abụ ọgaranya.
Ya bụ nwoke kwuru sị Abụ m onye Bukan Ari n’okpuru ọchịchị Lafia.Arọrọ m nrọ na ọ bụrụ na m dakpoo ma kwaa nwata nwaanyị dị n’agbata afọ ise na afọ iri iko n’ike, aga m abụ ọgaranya.Ọ bụ ya kpatara m jiri mee ihe m rọrọ na nrọ.
Kọmishọna ndịuweojii na steeti ahụ, Maazi Longe, kwuru sị na a nwụchikọrọ nwoke ahụ maka ịdakpo nwata nwaanyị gbara afọ asatọ.Kọmishọna ahụ kọwara na ndị na-ahụ maka arụ na steeti ahụ, State Criminal Investigation Department SCID na-enyochazi okwu ahụ ugbu a.
ỌRỤUGBO so n’otu ihe e ji mara ndị Igbo.Ha na-akọ ji, ede, akpụ, akịdị, ọka, ọkwụrụ, ose, tomato na ọtụtụ ihe ndị ọzọ dị iche iche nke bụ a gụkata agba awaa.Ka ha na-akọ ihe ka ha na-akpa anụmanụ dị iche iche dịka ehi, ewu, atụrụ, ezi, ọkụkọ, w.d.g.
N’oge gboo, e ji onye dị uchu n’ọrụugbo were ama onye bụ dike, nke mere ndị Igbo ji aza aha dịka Diji, Ezeji, Jibụakụ.Ha ji ji aza aha n’ihi na ji bụ isi n’ihe niile ndị Igbo na-akọ.
N’oge ugbu a, ọrụugbo na-alazi azụ.Ndị mmadụ na-ekwu na ihe siri ike, na agụụ na-anara ha ụmụ ha ma ọtụtụ n’ime ha achọghị itinye aka n’ọrụugbo.Ajụjụ wee bụrụ ma ihe oriri ọ ga-esi n’igwe wee datuo n’ụwa 
Uru dị n’ọrụugbo karịrị akarị.Nke mbụ bụ na onye bagidere ọrụugbo agaghịzị asị na ya enweghị ọrụ n’ihi na ọ ga-eme ka onye ahụ were ya mere aka ọrụ.E si na ya enweta ihe oriri, ego na ọtụtụ ihe ndị ọzọ.
Ka ọ dị ugbu a, ụfọdụ ndị bagidere amụma a na-akọzị akụkọ ihe ọma ha si na ya enweta, ebe ọtụtụ achọghị iji ntị ha anụ maka ọrụugbo.
Olee ihe mere na ndị mmadụ anaghị etinyezi uche n’ọrụugbo Ajụjụ a bụ nke Ka Ọ Dị Taa jụrụ ọha na eze iji wee mata echiche ha.Otu a ka o siri ga
Ihe ụmụ ụwa na-achọzị bụ ọrụoyibo.Ọ bụ sọọsọ ndị maara ihe na-eleru anya ala wee bagide ọrụugbo.Ọtụtụ ndịntorobịa gụchara akwụkwọ ma ha ahụghị ọrụ na-ekpebi ịnọ nkịtị karịa ịrụ ọrụugbo.
Nke a so n’ihe na-eme na ụfọdụ anaghị akọzi ugbo, Ị kachie ntị kọọ, ọ gaghị eme nri n’ihi na inyeghị ya ihe ọ chọrọ.
Uwakwe Ume – Ọtụtụ ụmụikorobịa anaghị ekwezi anọ n’ime obodo.Ha na-agbaga obodo mepere emepe, ka ha chọọ ihe ha ga-eme karịa ịnọ n’ime obodo.Ma ọ bụrụ oge gara aga, ọtụtụ ụmụikorobịa na-anọ n’ime obodo na-arụ ọrụugbo ma si na ya bụr nnukwu mmadụ.
Ka a na-ekwu maka ndị Igbo ka a na-ekwukwa maka agbụrụ ndị ọzọ dị iche iche.Ndị Hausa niile a na-agagharị na-ebe ndị mmadụ mbọ, na-arụ ọrụ dịgasị ańaa, tinyere ịrịọ arịrịọ kwesịrị ịbagide ọrụugbo karịa ịgagharị ala Nigeria niile.
Nwakaego Obidigbo – Ọgbọ nọ ugbu a dara nagana dị egwu.Ike ọrụ adịghị ha, sọ ihe ha chọrọ bụ ilele onyoonyoo mgbe niile ka ego si n’elu na-adara ha.Onweghị nke na-etinye anya n’ọrụugbo n’ihi ngana.
N’IJI nọgidesie ike n’imezupụta nkwa ahụ o kwèrè ime ka ọrụ ugbo na-agawanye n’ihu na steeti Anambra, aka na-achị steeti ahụ, bụ Gọvanọ Willie Obianọ nọrọ na nso-nso a wee zụtakwuo ụfọdụ ngwaọrụ traktọ ọhụụ ọzọ maka ngalaba ọrụ ugbo steeti ahụ.
Ebumnobi nke ahụ, dịka o doro anya, bụ iji kwalite ịkọpụta nri gbaanyụụ n’ime steeti ahụ na ime ka ọrụ ugbo bụrụ eji ama àtụ n’ime steeti ahụ, ọ kachasị ugbu a ọrịa korona jidegoro ihe niile, kechie.
Ọ dị ncheta na Gọvanọ Willie Obianọ kwèrè nkwà oge ọ na-agbape atụmatụ ọrụ ugbo nke ahọ, mee ka a mara ihe dị iche iche ọchịchị ya na-atụ atụmatụ ime, iji kwàlitewanye ọrụ ugbo n’ime steeti ahụ ma mekwa ka a na-akọpụta nri gbaanyụụ.
Gọvanọ Obianọ nọrọ oge ahụ wee mee ka a mara na ọchịchị ya agbatala àlà obosara ya ruru puku hekta atọ maka ọrụ ugbo, ma bụrụkwa nke ga-eme ka ndị ntorobịa karịrị puku abụọ sonye n’ọrụ ugbo na steeti ahụ.
N’ịgbakwụnye na nke ahụ, e kesàkwààrà ndị ọrụ ugbo sitere okpuru ọchịchị iri abụọ na otu e nwere na steeti ahụ igbe e ji azụ ọkụkọ, ya na nwa ọkụkọ karịrị puku anọ, nakwa nri ọkụkọ na ihe ndị ọzọ e ji azụ ọkụkọ.
NDỊ Awba Ofemili nke dị n’okpuru ọchịchị Awka North akpọtụrụla ụlọọrụ Anambra Newspapers and Printing Corporation ANPC,bụ ndị na-ebipụta akwụkwọ akụkọ National Light, Ka Ọ dị Taa na Sportslight Extra , wee nye mkpesa na Matthew Onwuasoanya na-arụ ọrụ n’ụlọọrụ ahụ ma bụrụ onye obodo ha na-efu efu.
Ọ gara n’ihu kọwaa Matthew Onwuasoanya dịka ezigbo mmadụ dị nwayọọ, anaghị enye nsogbu.Ọ kọwakwara ya dịka otu onye n’ime ndị ọnụ ruru n’okwu n’Awba Ofemili, ma rịọ gọọmenti ka ọ gbaa mbọ iji hụ na a chọtara ya.
Offokansi na Victor Maduagwuna bụkwa onye obodo ahụ ma na-arụkwa ọrụ na ANPC jikọtara ọnụ wee kwuo na obodo ahụ agbaala mbọ otu ha nwere ike site n’enyemaka nwanne ya nwoke bụ Oliver Onwuasoanya ma tinyekwara na eze ọdịnala ha akpọọla nzukọ gbasara ya.
Onwezighi ihe anyị ga-eme karịa ekpere, anyị enweghị ikike ime nnyocha n’onwe anyị ya mere,anyị hapụụrụ ndịuweojii nke ahụ n’ihi na ọbụ ha ka ọ dị n’aka.Iwu ga-ewere ọnọdụ ya.
Ka anyị chete na ụlọọru ANPC nọ kemgbe na-agbasa ozi ma na-akpọkwa oku ka onye ọbụla nye aka iji hụ na a chọtara Matthew Onwuasoanya, bụ onye ha kọwara dịka ezigbo mmadụ maara ihe ekwe na-akụ n’ọrụ.
Ọ TỤRỤ ndị mmadụ n’anya dịka onye ntaakụkọ aha ya bụ Sunday Williams Omega malitere ighe akara.A na-ahụtakarị ọrụ ighe akara n’ebe dị iche iche n’ala anyị dịka ọrụ ndị nne nwaanyị.
Ọ gwara ndị ntaakụkọ na a mụrụ ya na Maiduguri.Ọ gụrụ akwụkwọ prima na sekondrị n’ebe ahụ ma mechaa gaa mahadum University of Maiduguri, ebe ọ nọrọ gụọ ihe ọmụmụ Mass Communication.
O bidoro ọrụ na Radio Peace FM nke dị na Maiduguri, si ebe ahụ gaa Pride FM Gusua, steeti Zamfara, Radio Nigeria Equity FM Birnin Kebbi, steeti Kebbi.Ka ọ dị ugbu a, ọ na-arụzi na Kanem Radio bụ nke University of Maiduguri nwe.
Sunday bụkwa o de abụ, bụrụ onye maara ihe ekwe na-akụ na mgbasa ozi MC n’ihi na o so n’onye kacha eme nke ọma na ya n’ebe ahụ.
Ị ga-ahụ ọtụtụ ndị dịka m na-arụ ọrụ ma na-anara ụgwọ ọnwa ma ha agaghị eji ohere ha nwere wee chọọ ihe ha ga-eme, kama ha ahọrọ ịla oge ha n’iyi ebe ha na ndị enyi ha na-akpa nkata.
Nke atọ bụ na mmadụ anaghị adabere inweta ego site n’otu akụkụ ma ọ bụrụ na ị chọrọ ime nke ọma n’ọdịnihu ma nwee ego.
ISI ụlọọrụ nsọnyụ ọkụ ala Nigeria a maara dịka Feredal Fire Service’ nọrọ na n’ọdịnso a wee bunye ngalaba ụlọọrụ nsọnyụ ọkụ ahụ na steeti Anambra ọmarịcha ụgbọala nsọnyụ ọkụ ọhụụ abụọ, iji kwalite ọrụ na mpaghara ebe dị iche iche n’ime steeti ahụ.
Mmemme ịnabàtà ụgbọala ahụ bụ nke weere ọnọdụ n’isi ụlọọrụ nsọnyụ ọkụ ahụ dị n’Awka bụ isi obodo steeti Anambra, ma bụrụkwa nke dọtara aka na-achị steeti ahụ, b Gọvanọ Willie Obianọ, nke ọ bụ osote ya bụ Dọkịta Nkem Okeke nọchitere anya ya.
N’okwu ya na mmemme ahụ, Gọvanọ Obianọ kelèrè isi ụlọọrụ nsọnyụ ọkụ ala Nigeria maka onyinye nkwàdo na mgbata ọsọ ahụ, bụkwa nke ọ gbara akaebe na ọ ga-enye aka n’ụzọ pụrụ iche n’ịkwàlite ọrụ nsọnyụ ọkụ na steeti ahụ.
Ọ gakwazịrị n’ihu kwuo na a ga-edobe otu n’ime ụgbọala nsọnyụ ọkụ ahụ n’Ọnịtsha, ma dobe nke ọzọ n’Awka bụ isi obodo steeti ahụ.
Na ntụnye nke ya, onyeisi ụlọọrụ nsọnyụ ọkụ na steeti Anambra, bụ Maazị Ben Chiobi kèlèrè isi ụlọọrụ ahụ maka nkwàdo na onyinye ụgbọala ọhụụ abụọ ahụ.
Oke mmemme ahụ bụ nke a nọrọ na ya nye Gọvanọ Obianọ onyinye nkwanye ùgwù maka ọrụ ọma ya n’ihe metụtara ibuso ọkụ ọgbụgba agha na steeti ahụ.
Ya bụ mmemme dọtakwara ụfọdụ ndị ọzọ dị iche iche e ji okwu ha agba ìzù na steeti ahụ, nke gụnyere ode akwụkwọ izugbe steeti ahụ, bụ Ọkammụta Solo Chukwulobelu Kọmishọna na-ahụ maka ihe e ji enyere ndụ aka, bụ Maazị Emeka Ezenwanne, tinyere ụfọdụ ndị ọzọ.
ỤLỌỌRỤ ahụ na-ahụ maka ndị ji otu ahọ efe àlà Nigeria, bụ ụlọọrụ National Youth Service Corp NYSC’ etòóla aka na-achị steeti Anambra, bụ Gọvanọ Willie Obianọ maka ezi nkwàdo dị iche iche ọchịchị ya na-enye ụlọọrụ ahụ na steeti ahụ.
Ọ kpọpụtasịrị ọtụtụ ezi ọrụ dị iche iche gọọmenti steeti ahụ rụụrụ ụlọọrụ ahụ, ya na ụzọ dị iche iche o sigoro kwàdo ya bụ ụlọọrụ nà ndị ahụ ji otu ahọ efe ala nna ha na steeti ahụ, iji mee ka ọnọdụ kawanyere ha mma.
Dịka o siri kọwaa, nke kacha nke n’ime ihe ndị ahụ Gọvanọ megasịịrị ụlọọrụ ahụ n’ọdịnso a bụ nrụcha ahụ ọ rụchapụrụ ògìgè ebe ahụ a na-anọ enye ndị ji otu ahọ efe ala nna ha ọzụzụ n’ime steeti ahụ, bụ nke a rụrụ n’Ụmụawụlụ, dị n’okpuru ọchịchị Awka South’.
O gbakwara akaebe na e nwèrè ezi mmekọrịta n’etiti ụlọọrụ ahụ na ọchịchị steeti Anambra, bụ nke mere ka ọrụ NYSC na-agawanye n’ihu n’ime steeti ahụ, ọbụnadị dịka ọ kpọrọ òkù ka nke ahụ dịgịdesie ike ma siwanyekwuo ike n’ihi ọganihu na úrù dị iche iche nke ahụ na-eweta.
Maazị Kehide jikwazịrị ohere ahụ wee kwuwaa ma nabata igozube Kọmishọna ahụ bụ Ọkammụta Theresa Obiekezie dịka onyeisi oche òtù ọrụ nlekọta ụlọọrụ NYSC na steeti ahụ, bụ nke a kpọrọ NYSC Governing Board’ n’asụsụ bekee.
Na nzaghachi, Kọmishọna Obiekezie nabatara ndị ụlọọrụ ahụ na njem mkpọtụrụ ahụ ha bịara, ma kọwaa ya dịka nke magburu onwe ya.
Ọ gbara akaebe na e nwerennọọ ezi njikọaka n’ọrụ nà ezi mmekọrịta dị n’etiti gọọmenti steeti ahụ na ụlọọrụ NYSC, ma kwekwazie nkwa ime ka nke ahụ siwanyekwuo ike ma na-agawanyekwa n’ihu.
A DAKPOLA ma kwaa nwata nwaanyị gbara afọ abụọ iko n’ike n’ebe ọ nọ n’ụlọ nchekwa isolation ward maka ọrịa korona na South Africa.
Dịka e siri kwu, a nabatara nwaanyị ahụ n’ụlọọgwụ Dr George Mukhari Academic Hospital na Pretoria dịka a hụtara njirimara ọrịa korona n’ahụ ya.
Nne nwata ahụ hapụrụ ya n’ụlọọgwụ lawa n’ihi na e kwuru na nwata ahụ ga-anọrọ onwe ya, e mechara kpọọ ya gwa ya na nwa ya na-ebe oke akwa na-ezipụta na ọ nọ n’ihe mgbu, mechakwaa sị na ọ na-arahuzi ụra.
Nwanne nne nwata ahụ aunt kọwara banyere ọdachị ahụ sị Ndị nọọsụ nọ n’ụlọahụike kwuru sị na ebe iku ume na-ahịa nwata ahụ ahụ, na a ga-akpọga ya ụlọọgwụ George Mukhari Hospital ka e nyochaa yam aka ọrịa korona.
Nne nwata ahụ chere na ọ bụ ọgwụ n’ihi na ọ bụ n’ụlọọgwụ ma ya bụ ihe pụtagidere nwata ahụ lelee nwa ya nke ọma wee chọpụta na a kwara nwata ahụ iko.
Otu o sila dị, a kpọchighara nwata ahụ azụ n’ụlọọgwụ ebe a nọrọ lelee ma chọpụta na a dakporo ya.
Otu ọ dị, ya bụ nwoke katọrọ, gbarụọ ihu kwaa àrịrị bànyere etu ụfọdụ ndị mmadụ n’obodo sizị agbakụta eziokwu azụ, ma na-emeghara ihe ihu n’ọgbọ a, kemgbe a malitezịrị chụba ma kpataba ego aghara aghara.
ỊLỤ di na nwunye bụ omenala zuru Igbo ọnụ.Obodo niile na-eme ya dịka usoro nke ha siri dị, ma n’ime ihe niile, otu mmiri na-asụ n’ite.
Ya mere, tupu nwoke ọbụla amalite njem ịlụ nwaanyị ọ na-ebu ụzọ gwa ndị mụrụ ya.Ha na-eleru anya ala wee chọtara ya onye ọ ga-alụ n’ihi na ịlụ nwaanyị abụghị uri e debi e degharịa.
Ihe izizi a na-eme n’alụm di na nwunye bụ ịkụ aka n’ụzọ na be nke nwaanyị.A na-eji mmanya eme ya makana mmanya bụ isi n’alụm di na nwunye.
Nka ahụ gachaa, a baa ọhịa ajụjụ nke pụtara na ezinaụlọ abụọ ahụ ga-amalite jụba ese onwe ha iji chọpụta ma ha a bụkwa ezi agbọ.
Maazị Mmadubugwu, onye Oraeri nke dị n’okpuru ọchịchị Aguata na steeti Anambra, kọwara gbasara ịlụ nwaanyị n’obodo ya sịA na-agba nkwụ nwaanyị n’Oraeri, e nwere mmanya a na-atụ, obere itootu mmanya 1gallon, abụọ ka ọ na-adị.A na-akpọ otu mmanya nkwụghe na-akpọ nke ọzọ mmanya nkwuchi.
DỊKA otu ụzọ isi tụnye ụtụ nke ya n’ịkwàlite ezi akparamagwa na ibèlata nsogbu ịkwaso iko n’ike, bụ nke na-arịzị obè ya elu n’ala Nigeria ugbua, ọba akwụkwọ steeti Anambra a maara dịka ọba akwụkwọ Ọkammụta Kenneth Dike dị n’Awka achịkọbala mmemme nkụzi pụrụ iche banyere akwamiko n’ike.
Mmemme nkuzi bụ nke e mere site na njikọ aka ọba akwụkwọ ahụ na òtù nnọrọonwe Davina Care Foundation’, ma bụrụkwa nke weere ọnọdụ na ngalaba ọba akwụkwọ ahụ dị n’Amichi, bụ Amichi Branch Library’ dị n’okpuru ọchịchị ime obodo Nnewi South’ na steeti Anambra.
OTU ụmụnwaanyị ajadu a kpọrọ Virtuous Widows Association of Nigeria emmela ọgbakọ iji cheta ụbọchị ndị ajadu International Womens Day, nke afọ a bụ 2020.
Ọ bụ n’ụlọọrụ Anambra Newspapers and Printing Corporation, Awka bụ ndị na-ebipụta akwụkwọ akụkọ National Light, Ka Ọ Dị Taa na Sportslight Extra ka ha nọrọ wee mee ya.
N’ozi nnabata ya, onyeisi otu ahụ ma bụrụ onye hibere ya, Oriakụ Ifeyinwa Egbosiuba kwuru na ụbọchị ahụ bụ nke mba ụwa United Nations wepụtara maka icheta ndị ajadu.
Egbosionu onye kwuru na nsogbu korona metụtara ndị ajadu n’ụzọ dị iche iche kelere gọọmenti ma rịọkwaa maka enyemaka nke dị n’ihu.
Ọ gara n’ihu kọwaa na e hibere otu ahụ maka imetụta ndụ ndị ajadu dịka ha na-ebu ibu ịzụ ụmụ ha.O kwuputakwara na ọ na-adụ ha ọdụ oge niile ka ha kpachara anya n’ụdị agwa ha na-akpa.
Nwunye aka na-achị steeti Anambra bụ Dọkịnta Ebelechukwu Obiano, onye nke Oriakụ Michelle Onugbolu nọchitere anya ya kelere Oriakụ Egbosiuba maka ihibe otu ndị ajadu bụ ndị sonyeere ndị otu ha na mba ụwa wee mee emume ụbọchị ndị ajadu.
Ọ kpọkuru ndị ajadu ahụ ka ha mata na ọnọdụ ahụ bụ nke ha hụtara onwe ha nke ha ejighị aka ha họrọ, ma dụkwaa ha ọdụ ka ha na-etinye ihe niile a na-akụziri ha n’otu ahụ n’ọrụ iji wee bara onwe ha uru.
Ọ kpọkukwara ha ka ha na-esonye n’ihe niile ndị otu ahụ na-eme tinyekwara ka ha na-eleru anya n’ọnọdụ ahụike ha iji gbanarị ọbaramgbalielu,oke shuga na ọrịa ndị ọzọ, ọ kacha n’oge nsogbu korona a.N’ikpeazụ ọ kpọkuru Chineke ka ọ nọnyere ha dịka ha na-elekọta ezinaụlọ ha.
N’akụkụ nke ya, Kọmishọna na-ahụ maka ihe metụtara ụmụnwaabyị na ụmụaka bụ Ndidi Mezue onye nke Hope Ekesiobi nọchitere toro ndị otu ahụ maka mbọ ha na-agba ma kwe ha nkwa ịnọnyere ha site na ministri ya.Ọ gara n’ihu dụọ ha ọdụ ka onye ọbụla n’ime ha nwee aka ọrụ.
N’akụkụ nke ya, Chika Okpala onye a maara dịka Zebrudaye bụ onye rụrụ ọrụ dịka okwuputa okwu, kpọkuru ha ka ha biri n’udo n’é zinaụlọ ha dị iche iche na ihe ọma ga-achọta ha.
EGWU ji ndị Umuchaku Lowa nke dị n’Ihite Uboma na steeti Imo, maka ndakpo a dakporo Oriakụ Suzzana Iwuoha bụ nwaanyị jị ụmụ anọ, kwaa ya iko n’ike ma gbukwaa ya ebe ọ nọ n’Ugbo ya abụ akpụ.
O kwuru na ndị uweojii Operation Search and Flush Operatives bịara wee buru ozu nne ya tinye n’ọba ozu Ihitte Uboma General Hospital.
Nwaada Iwuoha kwara arịrị na ọnwụ erughị eru nne ya ga-etinye ezinaụlọ ya n’oke ihe isi ike n’ihi na ọ bụ ya ka ya na ụmụnne ya lekwasara anya.
Maazị Chinedu Iwuoha bụ nwanne nwaanyị ahụ nwụrụ anwụ kwuru na a kwara nwanne ya nwaanyị iko n’ike n’ụzọ dị egwu.
O kwuru sịỤjọ na-atụzi ndị obodo anyị ịga n’ugbo, ọkacha ụmụnwaanyị n’ihi nwakpo ndị omekome na ndị na-agwọ ọgwụ ritualist, bụ ndị nọ kemgbe na-egbu ndị mmadụ aka ha dị ọcha n’ugbo ha.
Otu o sila dị, o kwuru na aka akparala oto onye n’ime ndị kpara arụ ahụ bụ onye nọzi na-enyere ndịuweojii aka iji chọpụta ihe niile gbasara ọnwụ Oriakụ Suzanna Iwuoha.
IGBO sị na ọ na-adị mma a na-egbu ji awaị, ọ na-atọ ụtọ, a na-abachawanye ji, maka na ọ na-abụ ụzọ dị mma, a gaa ya ugboro abụọ.
Ka ọ dị taa, gọọmenti steeti Anambra ekwupụtala njikere ya inye ndị ntorobịa sitere obodo niile dị na steeti ahụ nkuzi na ọzụzụ ọzọ n’ọrụ aka dị iche iche.
Isi sekpụ ntị e jiri chịkọba ya bụ ọgbakọ bụ iji tụkọta isi nà elò ọnụ banyere ọmarịcha atụmatụ ahụ na atụmatụ ndị ọzọ metụtara ndị ntorobịa steeti ahụ.
Ọ kọwara ịkụziri ndị ntorobịa ọrụ aka dị iche iche dịka otu n’ime ụzọ kacha mma ma kakwa pụta ìhè a pụrụ isi kwàdo ụmụ na-eto eto, ya na otụ ụzọ a pụrụ isi memilaa maọbụ chụọ mpụ na arụrụala ọsọ ụkwụ erughị ala n’obodo.
GỌỌMENTI steeti Anambra, site n’aka minịstịrị ya ná-ahụ maka ihe na-eme na mba ofesi, omenala, na njem nlegharị anya bụ ụlọọrụ Diaspora Affairs, Culture And Tourism’ emeela ka a mara ebumnobi ya inwògharị na ịkwàlitè ngalaba njem nlegharị anya na steeti ahụ.
Ọ gbara akaebe na Anambra nwèrè ọtụtụ ihe ọnatarachi na ebe nlegharị anya dị iche iche n’ezie, ma kọwapụtasịa ọtụtụ uru dị iche iche a ga-enweta na ha ma ọ bụrụ na a kwalite ha nke ọma, bụkwa nke ọchịchị Gọvanọ Willie Obianọ malìtègòrò ime n’ọtụtụ ụzọ dị iche iche.
Ụfọdụ ndị sonyere na njem ahụ gụnyèrè odeakwụkwọ ọkpụtọrọkpụ na minịstịrị ahụ, bụ Maazị Emma Umeokana, onyeisi oche okpuru ọchịchị ime obodo Orumba South’ bụ Maazị Raymond Onyegu, tinyere ụfọdụ ndị ọzọ.
Ndị ahụ bagidére na ya bụ njem gakwara kpọtụrụ eze ọdịnala obodo Owerre-ezukala bụ Igwe Thomas Ogbonnaya n’obí be ya tupu ha wee malitezie ya bụ njem nlegharị anya.
AKA ndị uweojii na steeti Anambra akparala ótù nwoke izu ohi dòrò anya, bụ Maazị Chibuzor Nwachukwu Emmanuel gbara ahọ iri abụọ na anọ, maka ịma aja ngwùrù wee ga zuru Keke mmadụ.
Ọ bụ onye na-ahụ maka mmekọrịta ọhaneze na ndị uweojii n’ime steeti ahụ, bụ Maazị Haruna Mohammed kwupụtara nke a site n’ozi ọ kụpụrụ na nso-nso a banyere nke ahụ.
O mere ka a mara na ọ bụ oge o jiri ọkàrà gata elekere isii nke ọnụ ụtụtụ ụbọchị Satọdee ka ha nwụchiri ya bụ nwaokorobịa oge ha nwetàrà ozi bànyere akụmakụ ahụ.
Otu ọ dị, ya bụ nwata nwoke ewerela ọnụ ya sàá asịsà na ya mere ihe dị etu ahụ n’ezie.A napụtazịkwara ya Keke ahụ, ma na-emekwuzị ụmụ nnyòcha olenaole, nke mgbe e mechaara ya, a kpụpụ ya ụlọikpe, ebe a ga-eji usoro iwu wee kwụọ ya ụgwọ ihe o mere.
ÒTÙ nnọrọonwe a maara dịka MUNA Foundation’ n’aha bekee akwàdola ndebànye aha ndị mmadụ ruru iri ise n’ọnụọgụgụ n’akwụkwọ atụmatụ nchekwa ahụ ike Anambra State Health Insurance Agency’ bụ ASHIA’, ka ha wee so rita urù n’atụmatụ nchekwa ahụ ike ahụ.
Mmadụ iri ise ndị ahụ e debànyere aha ha n’akwụkwọ atụmatụ nchekwa ahụ ike bụ ụmụnwoke na ụmụnwaanyị obodo Ịgbakwụ dị n’okpuru ọchịchị Ayamelụm n’me steeti Anambra.Mmemme idebanye aha ahụ bụ nke weere ọnọdụ n’Ịgbakwụ, ma bụrụkwa nke ọtụtụ ndị mmadụ sonyere na ya, ọkachasị ndị nne na na nna.
N’okwu ya banyere nke ahụ, onyeisi ụlọọrụ ASHIA, bụ Dọkịta Simeon kọwara atụmatụ ahụ ike ahụ dịka nke magburu onwe ya, ma bụrụkwa nke mịtagoro ọtụtụ mkpụrụ ọma dị iche iche n’ihe metụtara ịkwalite ezi ọọdụ akụ ike ụmụafọ steeti ahụ.
Ọ kọwakwara etu atụmatụ ahụ si arụ ọrụ ma mekwa ka a mara na e nwèrè ụlọ ahụike ruru narị abụọ na iri isii na atọ na-esonye n’imezùpụtà na itinye atụmatụ ahụ n’ọrụ.
O kelere ndị obodo Nkpọr, ma ọnọ n’ụlọ ma ọnọ n’ụzọ ije, maka ịtụkọta ihe oriri na ego ahụ e kesàrà, ma dụọ ha ọdụ ka ha jisie ike n’ọrụ.
Maazị Mbagha nọkwazịrị n’ebe ahụ wee kpọọ òkù ma dụọ ụmụafọ obodo ahụ ọrụ ka ha na-erube isi n’ozuzu oke nye ntụziaka niile gọọmenti nyere nà iwu niile o tìrì gbasaara ọrịa korona, n’ihi na onye ọbụla kwesìri iso inye aka n’ụzọ nke ya, iji chụọ ọrịa ahụ ọsọ.
Na ntụnye nke ya, onyeisi oche òtù ọrụ na-ahụ maka ihe enyemaka a tụkọtara n’ihi ọrịa korona n’obodo ahụ, bụ Maazị Pius Udoh, bụkwa onye Klaakị ụlọomeiwu steeti Anambra, mèrèkwara ka a mara na ha hiri asaa n’anya wee họpụtasịa ndị ga-eso rita urù n’erimeri ahụ e butere.
O nyere owuweanya na a ga-ekesà erimeri ahụ etu o siri kwesi ma kwe nkwa na ha na-atụkwa anya ime ihe ahụ ọzọ n’ọdịnihu iji mee ka ndị esoghị rita uru n’agba nke mbụ a soro rita uru na nke ahụ.
N’okwu ya igosipụta ka obi dị ya, otu onye n’ime ndị dị iche iche soro keta erimeri ahụ, bụ Oriakụ Patricia Okonkwo kelere Chneke, isi ọchịchị obodo ahụ nakwa ndị niile tụnyere ụtụ n’otu ụzọ maọbụ nke ọzọ, ime ka ụbọchị ahụ gaa siriri-werere.
ỤLỌỌRỤ na-ahazi ule e ji abanye n’ụlọakwụkọ dị elu n’ala anyị bụ Nigeria The Joint Admissions and Matriculation Board JAMB ewepụtala aha ndị mere nke ọma n’ule nke afọ a bụ 2020.Mmadụ iri mere nka ọma karia tuuru ugo site n’inweta akara 352 ruo 365.
Onye gbara onye nke mbụ bụ onye steeti Anambra ebe onye nke abụọ bụkwazi onye Anambra.Maduafokwa Egoagwụagwụ Agnes gbara onye nke mbụ site n’inweta akara score dị 365 ebe Nwobi Okwuchukwu David gbara onye nke abụọ site n’inweta akara 363.
Nwaada Mmadufokwa, onye Ihialla nke dị n’okpuru ọchịchị Ihialla na steeti Anambra tinyere ihe ọmụmụ Industrial Chemical Production na mahadum University of Ibadan ebe Nwobi Okwuchukwu David tinyere ohe ọmụmụ Mechanical Engineering na Kwara State University.
Kọmishọna Adinuba kwuru sị Nturuugo nke Egoagwuagwu na Nwobi dịka ndị mekarịchara nke ọma n’ule JAMB nke afọ 2020 bụ usoro na njirimara ihe ọma nke e jiri mara ịdị Anambra
– Nke a bụ njirimara ọgwụgwụ oge.Ndị mmadụ enwezighị egwu Chineke nke ha na-asọpụrụ njirimara ha.Ụmụ ụwa na-ańụ ọgwụ ike aghara aghara ma na-abakwa otu nzuzo dị iche iche nke na-etinye ha n’ime ihe ala na-asọ nsọ.Ihe ọzọ bụ na ụzọ e si a zụlite ụmụaka dị nnukwu mkpa.
Ekwesịghị inye ụmụaka ohere ka ha na-eme ihe sọrọ ha.Umụaka na-elelezi ihe ọjọọ dị iche iche n’onyoonyoo dịka ndị gba ọtọ.Ha jizi ekwentị eme ihe dị ha mma.Egwu dị.N’oge  mbụ, ọbụghị sọ nne na nna na-azụ nwa makana nwa bụ nke ọha.
Nke a so n’ihe kpatara oke nsogbu dị n’ụwa taa.Ọha mmadụ kwesịrị itinye aka gbaziere ụmụ na-eto eto.Gọọmenti kwesịrị ị na-enye onye ọbụla kpara agwa ọjọọ dị otu ahụ ntaramahụhụ dị egwu iji wee kụziere ndị ọzọ ihe.
Ọzọ dị ka ibe ya bụ na nne na nna kwesịrị ị na-akụzịrị ụmụ ha ihe gbasara mmekọrịta nwoke na nwaanyị sex education n’ihi na ọ ga-enye aka imepe ha anya n’oge ịmata ụzọ dị iche iche ha ga-esi wee zeere ọnwụnwa dị otu ahụ.
Ihe ndị ọzọ na-akpata ajọ ihe niile a bụ ịńụ ọgwụ ike, ịńụ mmanya na-aba n’anya, ịkwụ ajọ nkwụ na amaghị Chineke.Onye ma Chineke agaghị eme ihe ọjọọ dị otu ahụ.
Onye achọghị ka a kpọọ aha ya – Ịdakpo nwaanyị kwaa ya iko n’ike dị n’ụzọ dị iche iche.Nwoke na-agwa nwaanyị ka o nye ya onwe ya tupu o nyere ya aka wee chọta ọrụ na-akwa nwaanyị iko n’ike.
Ndị niile na-esi n’ụzọ aghụghọ manye nwaanyị idina ha na-adakpo nwaanyị n’ike n’ihi na ọ bụghị uche nwaanyị ahụ ime otu ahụ.
Ọzọ dịkwa ka be ya bụ na ọtụtụ nne na nna na-ahapụrụ ndị nkuzi ọrụ ha kwesịrị irụ n’isi ụmụ ha nke mere na ụmụaka na-atụzị ndịnkuzi egwu karịa nne na nna ha.Nke a mere na ndịnkuzi na-adakpozi ụmụakwụkwọ.
Ọbụladị na ha hụrụ ihe ha ga-enye enyo, echiche ha anaghị eru na ya n’ihi oke ntụkwasi obi.Ha nwere ike hụ ebe okenye na-amị nwa ha ọnụ ha agaghị ekwu okwu n’ihi na echiche ha  erughị na ihe ọjọọ nwere ike isi otu ahụ dapụta.
Oke ndakpo a na-adakpo ụmụnwaanyị n’ụwa taa si n’aka nne na nna n’ihi na ha anaghị emetacha ihe ha kwesịrị ime.N’ikpeazụ, a nọzị n’ọgwụgwụ oge, o so n’ihe arụ a ji eme n’elu ụwa taa.
O nwere uru dị n’ịkwa nwaanyị iko n’ike Onweghị mkpori ndụ dị na ya.Ị ma ọnọdụ ahụike nwaanyị ahụ Ịmaghị ma ọ bu oberenajaọcha HIV ma ọ bụ ọrịa ọjọọ ndị ọzọ.
– Ịnọ nkịtị so n’ihe na-etinye ọtụtụ ụmụnwoke n’ihe ọjọọ dị otu ahụ n’ihi na mgbe mmadụ nwere ihe ọ na-eme ọ gaghị enwe ohere iche echiche ọjọọ.Ọnọdụ ịnọ n’ụlọ n’ihi nsogbu korona so n’ihe kpatara ya.
Abụmọnụ nke ezinaụlọ family curse sokwa n’ihe na-etinye ndị mmadụ ịkpa ụdị agwa ọjọọ a.Ya mere, gọọmentị kwesịrị ịhọpụta ndị ọ ga-abụ ọrụ ha ịhụ ihe banyere ajọ ọnọdụ a, ka a ghara ịhapụrụ sọ ndị uweojii ka ha na-ahụ ihe banyere ya.
– Isi adịghị ndị na-adakpo nwaanyị mma.E jide ha, oke tapụ ha amụ.Ụbọchị gara aga ka otu nwaanyị na nwa ya agbabeghị otu afọ dina ala n’ụlọ ha.
A nọkata ọ hụzighị nwa ya e wee bido chọba ya, n’echi ya ka a hụziri ozu nwata ahụ a kwaala ya iko n’ike, ọ bụzi onye nwụrụ anwụ.Ekwesighị ịhapụ ndị na-eme ihe ọjọọ dị otu a ndụ, si bepụ ha amụ ozugbo.
ÒA Kpụpụla ma kpụgharịa otu nwoke aha ya bụ Ayokunbi Olaniyi n’otu ụlọikpe Majie dị n’Ibadan n’ime steeti Ọyọ, maka ịkwaso ezi mmadụ iko n’ike.
Ndị ọzọ gụnyere Ego na Chidi kwuru na ị nọ ńkịtị so n’ihe na-akpata ndakpo, ma kpọọ oku ka gọọmenti nye ndị mmadụ ọrụ n’ihi na onye enweghị ihe ọ na-eme na-enwekarị efe ime ihe ọjọọ.
Ya bụ nwoke, bụ onye gbara ahọ iri abụọ na abụọ, ka e kwuru na o bì na mpaghara Eleti–Odo, dị n’ụzọ Iwo, n’Ibadan, ma bụrụkwa onye ọ bụ ndị uweojii kpụpụrụ ya ụlọikpe ahụ maka arụrụala ahụ ọ rụrụ.
OTU nwoke aha ya bụ Ifeanyi Apusiobi, gbara afọ iri atọ na anọ e gbuoola ụmụ ya abụọ, ụbọchị ụka nna.Ọ bụ aka ọdụ pestle ka o jiri kụgbu ha.
Ụmụaka ahụ, Chinecherem gbara afọ asaa na Obinna gbara afọ ise dị n’ụra oge o ji aka ọdụ ahụ wee kụgbue ha.
Onye nọ n’isi ikpe ahụ, bụ Majie Olaide Amzat jụrụ ajụjụ wee sị na ebe ọ bụ na onye nwe ezi ahụ agbagharala Ọlaniyi, ma Chineke na ezi ahụ ọ kwasoro iko n’ike ọgbagharagokwa ya ma ka ihe ahụ o mere.
O kwechiiri, sị na a ga ejirịrị usoro iwu wee mee Ọlaniyi ihe o wee kabìe na ọ ga-akwụ ego dị otu narị puku naịra N100, 000, ma kpọtakwa ndị mbé abụọ.
Ya bụ Majie kanyezịkwara ikpe ahụ ka ọ dị n’abalị iri abụọ na otu nke ọnwa Julaị ahọ a, bụ mgbe a ga-anọ wee nụrụkwa ma lebara ya anya ọzọ.
A chọpụtara na nwoke ahụ, onye Azu Ogbunike nke dị n’okpuru ọchịchị Oyi na steeti Anambra adịla na mbụ chụpụ nwunye ya n’ụlọ ya.
Mohammed gara n’ihu kọwaa na ndị uweojii bụgara ndị ahụ victims ụlọọgwụ ebe dọkịnta nọrọ kwuo na ụmụaka abụọ ahụ anwụọla, ebe nna ya nọzi na-anara ọgwụgwọ.
Otu o sila dị, o kwuru na a dọnyela ozu ụmụaka abụọ ahụ n’ọba ozu ma hafee okwu n’aka ndị na-ahụ maka arụ, State Criminal Investigation Department, Awka, maka ezi nnyocha.
OTU nwoke gbara ahọ iri abụọ na abụọ nọ n’aka ịdị uweojii steeti Anambra ugbu a, maka ịdakpò otu nwatakịrị nwaanyị gbara ahọ ori ma rie ya ọkọmbọ n’ike.
Ya bụ nwoke ka e kwuru na aha ya bụ Ikechukwu Okoli, ma bụrụkwa onye obodo Ndiowu dị n’okpuru ọchịchị ime obodo Orumba North’ ma biri na mpaghara Uzoegwu dị na Nkpọr, n’okpuru ọchịchị ime obodo Idemili North’.
Nke ahụ mezịrị na oge ndị uweojii nwetara ozi banyere nke ahụ, ha biliri ozigbo gaba n’ebe ahụ, wee ga nwụchie ya bụ oke mkpi na-agbara ọhà ewu.
A kpọkwara nwata ahụ gaa ụlọọgwụ, iji lelee ya ahụ, bụkwa ebe onye ọrụ ahụike nọzịrị wee gbaa akaebe oge o mechara nnyocha ahụ, sị na a kwasoro nwata ahụ iko n’eziokwu.
ATỊLỌGWỤ bụ egwu e ji mara ndị Igbo.Ndị ntorobịa obi na-anụ ọkụ na-agba ya n’ihi na ọ bụghị egwu onye ike adịghị.A na-agba ya n’ọkụ n’ọkụ.
Atịlọgwụ so n’egwu ndị Igbo na-agba mgbe elu bụ ala ọsa.Ọ bụ ochie egwu n’ala Igbo nke a na-agba na mmemme dị iche iche dịka emume ofala, iri ji ọhụrụ, emume ọdịnala,ịgba nkwụ,akwamozu w.d.g.
Ụzọ e si agba ya na-adị egwu nke kpatara ndị lelere ya mgbe a malitere gbaba ya mbụ jiri jụrịta onwe ha ma e tinyere ọgwụ n’egwụ ahụ.Ọ bụ ya kpatara e ji gụụ ya, atịlọgwụ.
A maara egwu atịlịọgwụ nke ọma n’ala anyị ma na mba ndị ọzọ.Ọ gazuola ụwa niile eme o nwetara ọtụtụ nturuugo.
A KỌWAALA mkpa ọ dị na onye ọbụla bụ nwaafo steeti Anambra bi na mpaghara ebe dị iche iche n’ala Nigeria nakwa mba ofesi ga na-erube isi nye ọkpụkpọ oku Akụ Ruo Ụlọ ahụ gọọmenti steeti ahụ na-akpọ, site n’ịdị na-ewelataru àkụ ya ụlọO
Ọrụ ngo ahụ bụ nke a na-arụ site na njikọ aka gọọmenti steeti ahụ na otu ụlọọrụ nnọrọonwe a maara dịka M-P Infrastructure’ n’okpuru atụmatụ Public-Private Partnership’ ma bụrụkwa nke a na-arụ na mpaghara Agụ Awka.
N’okwu ya n’ebe ahụ, Dọkịta Okeke kọwapụtara afọ ojuju ya banye etu na ogoogo ọrụ si aga n’ebe ahụ, ma kelekwa ụlọọrụ ji ọrụ ahụ maka agbambọ ha.
Dịka ọ na-eme ka a mara na ọchịchị steeti ahụ emezuola nke ya, ọ dụkwazịrị ụlọọrụ ahụ ka ha gba mbọ mezùpụta akụkụ nke ha dịka o siri dị n’akwụkwọ nkwekọrịta ha na gọọmenti steeti ahụ binyere aka na ya maka ya bụ ọrụ.
Mmemme inyefe ihe ọriri ahụ n’aka òtù jikọtara ndị ike dị n’obi bụ nke weere ọnọdụ n’Awka, bụ isi obodo steeti ahụ.
N’okwu ya oge ọ na-enyefè erimeri ahụ n’aka ndị ahụ, onye nnọchianya òtù Obi Jackson Foundation’, bụ Maazị Chukwudi Enukoha kọwara nke ahụ dịka otu n’ime ụzọ dị iche iche òtù ahụ si atụnye ụtụ nke ya n’ịkwàdo na inyere ndị mmadụ aka n’ime oge a.
O kwuru na ọ bụghị ọrụ dịịrị naanị gọọmenti maọbụ kwesi ka a hapụrụ ya naanị gọọmenti, bụzị nke mere òtù ahụ jiri kpebie isò nye aka ma tụnye ụtụ nke ya.
Ọ jikwazịrị ohere ahụ wee kpọkuo ndị ahụ ka ha na-erube isi nye ntụziaka ahụ gọọmenti na ụlọọrụ ahụ ike mba ụwa bụ WHO nyere dịka ụzọ isi gbanahị ibute maọbụ ikesà ọrịa ọjọọ ahụ.
Oge ọ na-atụnye olu nke ya n’ịkpọkù ndị ahụ ka ha na-erube isi nye ntụziaka gọọmenti n’ihe gbasaara ọrịa ahụ Maazị Ezwuzie gakwazịrị n’ihu kwe nkwà na a ga-ekesà ihe erimeri ahụ n’usoro na etu kwesiri ekwesi, ma hụkwa na o ruru ndị e mebeere ya aka.
Ihe erimeri dị iche iche e bunyere ndị ahụ gụnyèrè akpa osikapa ruru otu narị n’ọnụọgụgụ, igbe tomato iri na akpa nnu ise.
DỊKA ọ bụ ohe doro ewu na ọkụkọ anya na a bànyela n’oge udummiri kpọmkwem a kpọkuola ma dụọ ụmụafọ steeti Anambra ka ha kwụsị iji ahịhịa na àtịtị asụchisi ọwà mmiri dị na mpaghara ha, n’ihi ajọ ọnọdụ gburugburu na nsogbu dị iche iche nke ahụ aghaghị iwèta.
Ọ kwàrà arịrị na ụfọdụ ndị mmadụ na-aga n’ihu iji ọwà mmiri mere ebe ikpofù ahịhịa, n’agbànyèghị ọkwà niile gọọmenti steeti ahụ na-ama na aka ọ na-adọ na ntị bànyere nke ahụ, ya na ajọ ọnọdụ dị iche iche ọ na-ewèta.
Ọ rụtụsịrị aka n’ụfọdụ mpụtàrà ọjọọ ịsụchi ọwa mmiri na-ewèta, ọkachasị ugbu a a banyegoro n’oge udummiri kpọmkwem, ma kwuo na nsogbu ndị ahụ aghàghị ịkawanye njọ ma ọ bụrụ na ndị mmadụ gaa n’ihu ịwụnye ahịhịa n’ọwà mmiri.
Ọ dọkwazịrị aka na ntị na onye ọbụla aka ga-akpàra ka ọ na-eme ihe dị etu ahụ ga-abụ onye a ga-anwụchikọ ma kpụpụ ya ụlọikpe ebe a ga-eji usoro iwu wee gwọọ ya ji mmanụ.
Ọrụ ịkọchasị ọwà mmiri ahụ a bàgidèrè n’okpuru ọchịchị Awka South’, Onitsha South’ na Onitsha North’ bụ àgbà nke atọ a na-eme ya, ma bụrụkwa nke ga-ewere ọnọdụ n’okpuru ọchịchị ime obodo iri abụọ na otu e nwere na steeti ahụ, iji sụghechaa ọwà mmiri niile mere nsụchi.
Ibezim kọwara na ha zipuru ọgwụ isii ndị ahụ dịka ndị otu Anambra State Traditional Medicine Board lebachara ya anya nke ọma.O toro Gọvanọ Willie Obiano maka nkwado ya n’ebe ụlọọrụ Indigenous Medicine and Herbal Practice nọ, bụ nke o kwuru mere ha ji wee nweta ihe a chọrọ.
Ọ gara n’ihu kọwaa na gọọmenti steeti Anambra dị njikere ịtụpụta atụmatụ nke ga-eme ka ndị na-emepụta ọgwụ ọdịnala Herbal Practitioners na steeti ahụ ruo ogo dị elu na mba ụwa ma kwe nkwa na ụlọọrụ ya ga na-anwa oke ya ịhụ na ọgwụ ọdịnala gbagoro n’ogo dị elu.
N’IJI kwàdo gọọmenti ya n’agha ahụ ọ na-ebu megide mgbasa ọrịa korona, ụlọọrụ Nigerian Stock Exchange’ bụ NSE n’aha mkpìrìsì ejirila uwe mkpuchi imi bụ facemask’ karịrị puku ise wee kwàdo gọọmenti steeti Anambra, sị ya jisie ike n’ọrụ.
Uwe mkpuchi ime a bụ nke e a nọrọ na nso-nso a wee nyefèé n’aka gọọmenti steeti ahụ site n’aka onye nnọchianya ụlọọrụ ahụ, bụ Maazị Innocent Eziaghala, ma bụrụkwa nke mmemme ya wèèrè ọnọdụ n’obi gọọmenti dị n’Awka, bụ isi obodo steeti ahụ.
O kelere gọọmenti steeti ahụ maka mbọ dị iche iche ọ gbagoro iji belata mgbasa ọrịa nje korona n’ime steeti ahụ, ma kọwaa na ihe ahụ ha butere so n’otu ụzọ ụlọọrụ ahụ si akwado ma na-asị ya jisie ike n’ọrụ.
Onye nabatara ihe onyinye ahụ n’aha gọọmenti, ma bụrụkwa ode akwụkwọ izugbe steeti ahụ, bụ Ọkammụta Solo Chukwulobelu kelere ya bụ ọba ego maka ịza ọkpụkpọ oku ahụ gọọmenti steeti ahụ kpọrọ maka mgbata ọsọ na nkwàdo site n’aka ndị mmadụ, ụlọọrụ nakwa òtù dị iche iche.
O kelere ụlọọrụ ndị mmadụ ndị ọzọ nyegoro aka n’ụzọ dị iche iche, kwekwazie nkwà na a ga-aga n’ihu etinye ihe ndị ahụ e wèkọtàra n’ọrụ etu o siri kwesi.
Ọ kpọkukwara ndị ọzọ bụ ndị aka ji akụ ka ha cheta ma nyekwara ndị ọzọ ụwa na-atụ n’ọnụ aka n’ihi na agụụ ka dịkwa n’obodo, n’agbanyeghị na a maghepula ụfọdụ ihe a machiri amachi n’oge mbụ n’ihi ọrịa ahụ.
GỌỌMENTI steeti Anambra ekwupụtala mkpebi na amụmà ya itegharị elu àkwà mmiri Ọbịbịa dị n’okporo ụzọ ahụ siri Ọkpụnọ gaa Isuanaọcha, n’okpuru ọchịchị ime obodo Awka North.
Nke a bụ nke e kwupụtara site n’ọnụ Kọmishọna na-ahụ maka ọrụ na steeti ahụ, bụ Maazị Marcel Ifejiofor, oge ọ gara ileta ka ọnọdụ siri gbata kwụrụ n’elu àkwà ahụ, bụ ebe mebisiri emebi ma malitekwa inwegasị oghere kemgbe udummiri jiri malite.
Maazị Ifejiọfọr mere ka a mara na ya ezipụbụọla ndị ọrụ injinia ka ha ga leta ka ọnọdụ siri dị n’àkwà mmiri ahụ, bụkwa ndị gachaara ma laghachi, kọwaara ya na àkwà mmiri ahụ ka siri ike ma kwụrụkwa chịm.
O kwuru na ya onwe ya ewerekwala ụkwụ ya ga ha, ma chọpụta na ya bụ àkwà ka dị ndụ, naanị na idè mmiri zoro ezo si n’Ọkpụnọ na-ehudàta ma na-adọrọzị n’elu ya bụ àkwà, n’ihi na ndị mmadụ ejirila atịtị suchisie ebe ya bụ mmiri kwesiri isi na-aga.
O GỌỌMENTI steeti Anambra ekwupụtanwòóla mkpebi ya na ezi njikere ya ịga n’ihu na-etinye amụma iwu megidere mmetọ gburugburu n’ọrụ ma hụkwa na onye ọbụla na-erube isi nyé ya n’ozuzu oke.
Ọ kọwara na iji atịtị asụchisi ọwà mmiri dị iche iche na iji ụlọ maọbụ ihe ndị ọzọ rụchie ebe idè mmiri si aga so n’ihe dị iche iche na-eweta ajọ ọnọdụ na ihe égwù nke gburugburu.
Ọ dọkwazịrị aka na ntị ma mee ka onye ọbụla mara na gọọmenti wàtàrà ọgọdọ iji usoro iwu wee gwọọ onye ọbụla na-emetọ gburugburu ji mmanụ, dịka ọ dị n’iwu ahụ megidere mmetọ gburugburu nke steeti Anambra.
Ha kpọkukwara ma dụọ ndị na-emetọ gburugburu ka ha sepu aka na nke ahụ n’ihi ọtụtụ ajọ ọnọdụ nke ahụ na-eweta nye ọdịmma gburugburu na ahụike mmadụ.
Ọrụ ịkọchasị ọwà mmiri ahụ a rụgoro n’okpuru ọchịchị Awka South’, Onitsha South’ na Onitsha North’ bụ àgbà nke atọ a na-eme ya, ma bụrụkwa nke ga-ewere ọnọdụ n’okpuru ọchịchị ime obodo iri abụọ na otu e nwere na steeti ahụ, iji sụghechaa ọwà mmiri niile mere nsụchi.
A gara n’ihu kọwaa na nke ahụ so n’ihe kpatara na ọrịa korona na-esite na ihe pụtara n’ahụ mmadụ dịka asọ mmiri, ụkwara, ma ọ bụ uzere wee na-agbasa.Iji ezi ihe mkpuchi ihu ga-ebelata ikesa koroa.
A kọwakwara na ebe a na-eji ihe mgbochi ihu arụ ọrụ bụ n’ụlọ ahụike ma ọ dapụta, dịka ọrụ ha siri dị, ọ bụghị n’ihe gbasara korona.
ỤLỌỌRỤ ahụ a maara dịka Community Intervention Network on Drugs’ bụ CIND n’aha ịchafụ ekwuputala mmasị ya ijikọ aka n’ọrụ, ya na ụlọọrụ National Drug Law Enforcement Agency, NDLEA’ ngalaba steeti Anambra n’ibu agha megide ọgwụ ike n’ime obodo dị iche iche na steeti ahụ.
Onyeisi òtù CIND na mpaghara ndịda-ọwụwa anyanwụ, bụ Ekwi Ajide bụ ya kwupụtara nke a oge o duru ndị òtù ya wee ga kpọtụrụ onyeisi ụlọọrụ NDLEA na steeti Anambra, bụ Maazị Muhammadu Misbahu Idris n’isi ụlọọrụ ya dị n’Awka.
Ọ kọwara na òtù ahụ ga-agbaso ùsòrò ya na atụmatụ o ji arụ ọrụ n’ime obodo dị iche iche wee mee ka ozi ibu agha megide ọgwụ ike ahụ ruo ndị ntorobịa nọ n’ime obodo dị iche iche na steeti ahụ ntị.
Na nzaghachi, onyeisi NDLEA na steeti ahụ, bụ Maazị Idris kwuru na ọrụ ibu agha megide ọgwụ ike bụ nke chọrọ njikọ aka òtù dị iche iche, ma nabatakwazie ndị òtù ahụ maka njem mkpọtụrụ ahụ ha bịara.
O mekwara ka a mara na ụlọọrụ ahụ anaghị eji aka ha enye onye ọbụla e jidere n’ihe gbasaara ọgwụ ike ntaramahụhụ, kama na ha na akpụpụ ya ụlọikpe.
Maazị Idris gara n’ihu gosipụta olileanya o nwere na ọ njikọ aka ahụ ya na ndị òtù CIND na-amalite inwe ugbu a ga-amịta ezi mkpụrụ a tụrụ anya, dịka o siri metụta imemìla na ibu agha megide ọgwụ ike n’ime steeti ahụ.
N’ỊGA n’ihu imezupụta mkpebi Gọvanọ Willie Obianọ ịhụ na e nweghịzị ndị ara n’okporo ụzọ niile nke steeti Anambra, Kọmishọna na-ahụ maka ihe metụtara ụmụnwaanyị na ụmụaka na steeti Anambra, bụ Oriakụ Ndidi Mezue azọpụtala onye ara ọzọ n’Awka, ye na otu onye enweghị ebe obibi.
Mmadụ abụọ ahụ bụ ndị a hụrụ ma zọpụta oge ndị òtù ụlọọrụ ahụ na-abagide n’ịgagharị okporo ụzọ dịgasị na steeti ahụ ịchọ ndị ara na ndị ọzọ nwere nsogbu ụbụrụ na-akwụgharị n’ezi na ụzọ.
Otu ọ dị, ka e jidechara ya, a kpọrọ ya gaa n’ụlọọrụ ahụ na-aha maka ihe metụtara ụmụnwaanyị na ụmụaka, bụ ebe a nọrọ wee gbanwèé akụkọ ụwa ya ma mekwa ya ka ọ laghachi na mmadụ ọzọ, dịka a kpụchasịrị ya isi, gbanwèé ya uwe ma hazigharịa ụdịdị ya.
Ọ nọkwazị ebe ahụ anara ndụmọdụ, mgbanwe na nnwògharị kwesiri ekwesi ugbua ebe e burukwazịrị onye nke ọzọ ahụ nwere nsogbu ụbụrụ wee gaa ebe ahụ a na-elekọta ndị ara dị na Nteje iji nwogharịa ma nye ya ọgwụgwọ, tupu e jikọọ ya na ndị ezinụlọ ya.
Ya bụ ahịa ọgbara ọhụụ bụkwa nke a na-atụ anya na ọ ga-enye aka ibelata oke nkwụkọju ndị mmadụ n’ahịa Nkwọ Ụmụnze, bụ nke jubigara oke ugbua ma na-emekwazị ka ndị mmadụ na-anọgasịzị n’okporo ụzọ wee azụ ma na-ere ahịa.
O PEKATA mpe mmadụ iri atọ ji ahụ ha akpa ego sex workers abụrụla ndị nọ n’enwezighi ebe obibi ugbu a dịka ọkụ gbariri ụlọ ebe obibi ha.Nke ahụ dapụtara na Mile 2 dị na Port Harcourt, steeti Rivers.
Otu onye nọ mgbe ọkụ ahụ na-agba kwuru na ihe karịrị ọnụụlọ iri abụọ nke ndị ashawo ka ọkụ ahụ gbariri.Otu o sila dị, o kwukwara na atụfughị ndụ ọbụla na ya.
O kwuru sị Ọkụ ọgbụgba ahụ malitere site n’ite otu onye na-esi nri n’ihu ụlọ ndị ashawo ahụ n’ihe dịka elekere asatọ nke ụtụtụ.Dịka ọ na-eghe mmanụ, ite ya nwuuru ọkụ wee bigbọọ.
Ụfọdụ ndị ntorobịa n’ogbe ahụ gbalịrị imenyụ ọkụ ahụ ma o kweghị ha emenyụ.Ọtụtụ oku a kpọrọ ndị ọrụ ha bụ imenyụ ọkụ state fire service e nweghị isi ihe karịrị awa atọ, wee ruo na ọkụ agbaa ụlọ ahụ gwoogwoo.
Otu o sila dị, onye nwe ụlọ ahụ gbara ọkụ director Prince Ihunwo kpọrọ oku ka a gbatara ya ọsọ enyemaka dịka ọkụ gbagworo ihe niile o nwere.
NDỊ Enugwu-Ukwu na Agu-Ukwu Nri dị na steeti Anambra na-azọ ndị bụ isi agbụrụ Igbo, ndị bụ diọkpara Nri mụtara Enugwu-Ukwu, Nawfia, Enugwu Agidi na Agu-Ukwu Nri.Onye eze ọdịnala ndị Enugwu-Ukwu, Igwe Ralph Ekpe n’ozi ọ kụpụụrụ ndị ntaakụkọ kwuputara na Enugwu-Ukwu bụ diọkpara n’ime Umunri nwoke niile.
Ọ kọwara na aha otutu title Eze Nri abụghị nke Umunri ọbụla n’ihi na a nọ na-ebughari ya rotation n’ime ụmụnne ahụ bụ ndị na-esonye n’emume Eze Nri Igụ Arọ nke a na-eme na Nri tupu ndị Enugwu-Ukwu ekewapụ wee bido Igụ arọ nke ha ọtụtụ afọ gara aga.
N’akụkụ nke ya n’isiokwu ahụ, Prince Ikenna Onyeso so na ndị ọnụ ruru n’okwu na Nri kwukwara na ọ bụ na Nri ka Igbo si malite ma buru ndị jị ọfọ Igbo sacred staff of authority.
Dịka Onyeso siri kwu, e hibere Odịnanị Museum n’afọ 1972 dịka ụfọdụ ndị nchọcha researchers si University of Ibadan mechara nnyocha gbasara ebe ndị Igbo siri pụta.O kwuru na mgbe adịghị anya na ndị Nri ga-ewepụtara ụwa ozi ahụ iji gosipụta na ha bụ isi.
N’okwu nke ya, onye eze ọdinala Nawfia bụ Igwe Chijioke Nwankwo kwuru na ihe dị mkpa na ya bụ okwu bụ ka ndị Umunri niile bịakọba ọnụ wee kpaa ihe dịịrị ha iji kwalite mmekọrịta ụmụnne, ma kwụsị agha okwu.
N’ikpeazụ, ya bụ ihe mịtara ezi mmịmị n’ihi na ụmụaka ahụ tinyere nne na nna ha mụtara ihe gbasara iji ncha akwọ aka, sanitaiza na ịnọ mmadụ ote aka social distancing ọ kachasị ịmata ihe ha jiri nọdụ n’ụlọ.
Ndị bi n’obodo mepere emepe na-esonye site na tiivii ebe ndị bi n’ime obodo na-esonye site na redio.A na-enyekwa nkuzi a site n’usoro ọgbara ọhụrụ, onyanwuudude WhatsApp na Facebook nke mere na ụmụaka ga-enwe ike ịhọrọ usoro nke ga-akara ha mma.
Dịka a na-eme nke a, anyị chọpụtara na ụmụaka ndị nọ n’ime ime obodo ebe ọkụ latrik na redio adịghị anaghị esonye.Ya mere anyị na ngalaba na-ahụ maka mmụta haziri usoro na ihe a ga-eme ka ha wee sonye, tinyekwara ndị bi na mba mmiri.
Ihe anyị kwadoro ugbu a bụ igotere ha redio ma jiri ndịnkuzi anyị n’ebe ndị ahụ wee chịkọba ụmụaka ahụ n’ama obodo ebe ha ga-enwe ike ige redio anyị nke ga-eme ka nwata ọbụla sonye na ihe ọmụmụ a.
Dịka a na-agbasa nkuzi ahụ n’ikuku ụmụaka na nne na nna ha na-akpọ ma na ekele ndịnkuzi na-akuziri ha ihe n’ikuku.Ụmụaka ahụ na-ajụkwa ajụjụ ma na-emekwa ihe omume ndịnkuzi na-enye ha.Nke ahụ na-egosi na e nwere ezi nsonye n’ebe ụmụaka na nne na nna ha nọ.
Ana m enyerịrị ha ndụmọdụ ka ha na-anọ nso ma na esonyere ABS ụbọchị niile maka nkuzi nke a na-enye n’ikuku n’Anambra.
Ha ga-amụta ọtụtụ ihe n’agbanyeghị na ha anọghị n’ụlakwụkwọ n’ihi na ndịnkuzi na-eji ihe ọmụmụ e nwere n’izuụka weekly scheme of work wee na-akụziri ha ihe.
Nke a ga-eme, n’ikpeazụ, ha ga-amụta ihe niile ha kwesịrị ịmụta n’ụlọakwụkwọ n’agbanyeghị na ha nọ n’ụlọ.Anyị na-agba mbọ hụ na a na-akụziri ha ihe e kwesịrị ịkụziri ha.
ỤLỌỌRỤ ahụ na-ebu agha megide mpụ na arụrụ ala n’ala Nigeria, a maara dịka ụlọọrụ Economic and Financial Crimes Commission’ bụ EFCC n’aha ịchafụ bekee anwụchiela mmadụ abụọ bụ ụmụafọ mbà China maka inye onye ọrụ ha aka azụ na steeti Sokoto.
Nke a bụ nke e kwupụtara site n’ọnụ onye na-ahụ maka mgbasa ozi n’ụlọọrụ EFCC na mpaghara Sokoto, bụ Maazị Dele Oyewale, site n’ozi ọ kụpụrụ na nso nso a, iji mee ka ụwa mara nke ahụ.
Dịka o siri kọwaa, mmadụ abụọ ndị China ahụ, bụ Maazị Meng Wei Kun na Maazị Xu Koi nyèrè onyeisi ụlọọrụ ahụ na mpaghara Sokoto, bụ Maazị Abdullahi Lawal ọkpụrụkpụ ego dị otu narị nde naịra iri ise 100, 000,000 dịka aka azụ.
A napụtakwara ha ego ahụ ha bù dịka ihe akaebe, bụkwa nke ha fọrọ n’igbe karama mmiri ọñụñụ tupu buru ya bịa, ka ndị mmadụ wee ghara ịma ihe ha bù.
Dịka nnyocha e megoro eme siri kọwaa, ụlọọrụ China Zounghao Ltd.anatalarị ego dị ijeri naịra iri anọ na otu forty-one bilion naịra maka ọrụ ahụ site n’aka gọọmenti steeti Zamfara.Mana, e zofùsìrì ego ruru ijeri naịra iri na isii sixteen bilion naịra n’ime ego si n’aka fère aka.
Maazị Oyewale kwùkwazịrị na ya bụ nnyocha ka na-aga n’ihu ugbua, ma sịkwazie na a ga-kpụpụ mmadụ abụọ ahụ e jidere ụlọ ikpe, ebe a ga-eji usoro iwu wee gwa ha ihe ọkụ ji ntị oke eme.
Dịka ha mere nke ahụ ha bulikwara ụgwọ ọnwa ya elu, nke pụtara na ọ na-erizi akatampo ego dị 20,000 ọnwa ọ bụla.
Ọ rụrụ ọrụ obere oge na steeti Bayelsa ka o fechara ala nna ya National Youth Service Corps NYSC tupu ọ tụgharịa ọkpa egwu site n’ịga mba ahụ nke dị na West Africa site n’amụma a kpọrọ Technical Aids Corps Scheme n’afọ 2012.
Onyeisiala mba ahụ bụ President Julius Maada Bio kwuputara n’ezie nhọpụta Adejayan n’akwụkwọ ozi leta o zigaara onyeisiala Nigeria bụ President Muhammadu Buhari.
Bio kọwara nwa amadi Nigeria ahụ dịka onye na-egosipụta ịma mma obodo ya, ezigbo nwa afọ Nigeria.Ọ gara n’ihu kwuo na ọ bụ onye a zụrụ nke ọma, ụbụrụ ya na-anụ ọkụ ma bụrụkwa dọkịnta maara ihe ekwe na-akụ, na-agba mbọ nke ukwu.
Buhari, n’akụkụ nke ya kelere Adejayan maka ịbụ ezi nwa afọ ala anyị, onye e ji ama atụ na-egosipụta ima mma obodo ya.
NNEKWU ọkụkọ sị na ọ bụ ihe o nwere ka o ji emere okeọkpa ọgọ, ebe ndị Igbo sị na ọ na-abụ a nyụkọọ mamịrị ọnụ, ọ gbaa ụfụfụ.
Ka ọ dị taa, n’iji sị ya jisie ike, otù ụlọọrụ ngo mba China ejirila ihe erimeri dị iche iche wee kwàdo gọọmenti steeti Anambra n’agha ahụ ọ na-ebu megide ọrịa nje korona nà mmetụta ya dị iche iche n’ebe ụmụafọ steeti ahụ nọ.
Mmemme inyefè ihe oriri ahụ n’aka gọọmenti bụ nke weere ọnọdụ na nso nso a n’obí gọọmenti dị n’Awka, ma bụrụkwa nke ụfọdụ ndị so n’òtù ọrụ gbanụ gbanụ ahụ gọọmenti steeti ahụ guzobere maka ọrịa ahụ sonyèrè na ya.
O mere ka a mara na ọ bụ ihe ndị ahụ mèrè ha jiri kpebie ịbịa kwàdo ọchịchị steeti ahụ, iji ịsị ya jide ka o ji n’agha ahụ ọ na-ebu ma gosipụtakwazie olileanya o nwere na ọrịa ahụ ga-emechaa bụrụ ihe akụkọ.
O jikwazị ohère ahụ wee kelekwa ndị dị iche iche nyegoro gọọmenti steeti ahụ nkwado n’ọtụtụ ụzọ dị iche iche iji sị ya jisie ike n’imemìlà ọrịa ọjọọ ahụ, me kwenwòó nkwà na a ga-aga n’ihu ịdị na-etinye ihe ndị ahụ niile n’ọrụ nke ọma dịka o siri kwesi.
Ihe erimeri dị iche iche ụlọọrụ ahụ bùnyere gọọmenti ụbọchị ahụ gụnyèrè akpa osikapa dị otu narị na iri atọ, tínyéré igbe erimeri noduul ruru narị abụọ n’ọnụọgụgụ.
Ya bụ ụgbọala bụ nke bu ma ewu ma ọgbatumtum, na mmadụ dị iri atọ na atọ n’ọnụọgụgụ wee bata n’ime steeti ahụ, ma bụrụkwa nke a nwụchiri n’ihu obi gọọmenti dị n’Awka.
N’ajụjụ ọnụ a gbara ndị ahụ nọ n’ụgbọala ahụ, ha kọwara na ha si na Jos, bụ isi obodo Plateau, wee na-aga Ọnịtsha, ịga nọrọ ebe ahụ gbaara onwe ha mbọ ma chọkwa ihe ha ga-eme iji bara onwe ha úrù.
O gbara akaebe na steeti Anambra na-anabàta ma na-elekọta ma na-emetakwa ndị ọbịa mma n’ụzọ pụrm iche, ma sị na a gaghị ejizị maka nke ahụ wee megide ntuziaka gọọmenti nyèrè, maọbụ tinye steeti ahụ n’ihe ize ndụ.
Ọ kpọkùkwazịrị steeti ndị ọzọ dị iche iche, ka ha mụrụ anya ka azụ ma kekwa ajị n’ume, ọ kachasị n’ime oge a, iji hụ na e mere ihe etu o siri kwesi, ma sikwa n’ụzọ dị etu ahụ gbanahị ịkwa ngara m mara’ n’oge ikpeazụ.
Gọọmenti UK ji nnukwu ego wee na-akwado amụma ahụ.Ọ bụrụ na nke ahụ ọzụzụ gaa nke ọma a ga-eji nkịta ndị ahụ wee na-achọpụta ọrịa korona n’ebe mmadụ ọnụọgụ ha dị narị abụọ na iri ise 250 nọ n’otu awa.
A ga-enye ha ọzụzụ site n’iji ihe sample e nwetere na ndị bu nje ọrịa korona na ndị ebughị ya dịka a maara na ụfọdụ ọrịa okuku ume respiratory diseases na-agbanwe isi ahụ mmadụ body odour.
Chinyere Agba si Aguata kelere Chineke maka onyinye ahụike.O kwuru sịOge a bụ oge ezumike.Ana m ekele Chineke maka ahụike.Ọ dị mma ịla ezumike, ya mere gọọmenti mere nke ọma.
N’akụkụ nke ya,onye ọzọ so na ndị lara ezumike, Cọmrade Arinze Innocent C.si Orumba North kwuru sịObi bụ m aṅụrị dịka m ji ahụike laa ezumike.Ana m eweliri Gọvanọ Obiano aka n’elu maka icheta ndị lara ezumike ma mee ka ha sonyere ibe ha.
DI na nwunye ndị China a tọọrọ nwa ha nwoke n’afọ 1988 ezutela ya n’ọnụ ka ọ gachara afọ iri atọ na abụọ.
Mao Yin onye a tọọrọ mgbe ọ gbara afọ abụọ ka nna ya kwụsịrị ụgbọala ka onye ya mmiri ka ọ na-ebulata ya site n’ụlọakwụkwọ ọtaakara nursery school.
Nne na nna ya chọrọ ya mba China niile, ebe nne ya kere mpempe akwụkwọ flyers karịrị otu narị puku 100,000.
Ezinaụlọ ahụ, Mao Jingzhi na nwunye ya Li Jingzhi gbara mbọ elu na ala ma ekwe akụtaghị onye ala ji.Mana nke ahụ emeghị ka ike gwụ ha ịchọ nwa ha.Ha chọgidere ya ganye na ha ahụ ya.
N’ọnwa April afọ a, ndị uweojii nwetara ozi tip gbasra otu nwoke onye Sichuan nke dị na South-West China, bụ onye kpọtara nwa dịka nke ya adoption ọtụtụ afọ gara aga.
Ndị uweojii chọtara nwa ahụ ọ kpọtara dịka nke ya, onye nke dịzi afọ iri atọ na anọ ugbu a.E mere nnyocha nke e ji achọpụta onye mụ nwa DNA wee chọpụta na ọ bụ nwa Mao Zhenjing na Li Jingzhi.
Mao Yin onye nke a gụgharịrị aha dịka Gu Mingning kwuru na ya amabeghị maka ọ dị n’ihu mana ka ọ dị ugbu a, ọ ga-achọ ka ya na nne na nna ya nọrịa.
Otu o sila dị, ndị uweojii kwuru na ka a tọọrọ ya, e resịrị ya di na nwunye amụtaghị nwa.Mana o nweghị ihe ọ bụla e kwugoro gbasara di na nwunye ahụ.
AKA na-achị steeti Anambra, bụ Gọvanọ Willie Obianọ agbapeela atụmatụ mmiri ọñụñụ mpaghara Otuọcha, bụ nke a maara dịka Otuocha Regional Water Supply Scheme’
Ya bụ atụmatụ mmiri ọñụñụ bụ nke a rụrụ site na njikọ aka gọọmenti steeti ahụ na otu mba ụwa European Union’, ma bụrụkwa nke nwere ikike ịmịtà na imezi mmiri ruru ndè lita iri n’ụbọchị.
N’okwu ya oge ọ na-agbape atụmatụ mmiri ahụ, bụ nke a rụrụ n’okpuru ọchịchị ime obodo Anambra East’, Gọvanọ Obiano kọwara na nke ahụ ga na-ekesà mmiri ọñụñụ nyegara obodo dị iche iche dị n’okpuru ọchịchị ahụ, nke gụnyere Aguleri, Umueri na Umu-Oba Anam.
Na nzaghachi, onyeisi oche nchere oge n’okpuru ọchịchị ime obodo Anambra East’, bụ Maazị Obi Nweke kèlèrè Gọvanọ Obianọ maka ọmarịcha ọrụ ahụ, ma kwe nkwà na ha ga-echekwa ma lekọta ya anya etu o siri kwesi, ka o wee nọọrọ ha ọdụ nke ukwuu.
Ya bụ atụmatụ mmiri bụ nke e tùtèrè, rụgharịa ma rusàkwuo ya, site n’aka gọọmenti steeti ahụ, ka ọ gachara ahọ kwuru ahọ o jiri kwụsị ịrụ ọrụ.
Ka ọ dị taa, atụmatụ mmiri ahụ bụkwazị nke nwere ikike ikesàrà obodo iri na anọ dị n’okpuru ọchịchị ahụ mmiri ọñụñụ, nke gụnyere Ekwulobia, Igboukwu, Uga, Isuofia na obodo ndị ọzọ.
OTU nwaanyị aha ya bụ Oriakụ Florence Onuobodo atụfuola ndụ ya n’Elele nke dị n’okpuru ọchịchị Ikwerre nke steeti Rivers site na nsogbu igwe mmadụ izọgide ya ụkwụ stampede mgbe a na-eke ihe enyemaka gbasara korona nke gọọmenti steeti ahụ wetere.
Dịka a na-eke ihe ndị ahụ, nsogbu nke sitere na ndị mmadụ ikwo ekwo n’igwe dapụtara nke mere ka nwaanyị ahụ bụ Florence gbara afọ iri isii na abụọ tufuo ndụ ya ebe ụmụnwaanyị anọ ndị ọzọ merụrụ ahụ.
N’okwu ya gbasara ya bụ ọdachi, Eze Okechukwu Okah tara kọmiti haziri ya bụ ihe n’obodo ahụ na otu nwoke aha ya bụ Chief Mike Elechi ụta, n’ihina dịka o siri kwu, a gaara igbochi ọdachui ahụ ma ọ bụrụ na ha leruru anya ma hazie ihe nke ọma.
Okah kọwara na komiti ahụ kpọchibidoro ndị ahụ bịara iketa ihe enyemaka ụzọ, na ọ bụ mgbe ha na-azọ ka ha bata n’ogige ebe a na-eke ihe ka o ji wee mee.
Ha họpụtara ndị dị ha mma ka ha bịa kere ihe ndị ahụ, mana ndị chọpụtara ebumnuche ha gbara ụzọ wee bịa n’elekere ise nke ụtụtụ.Mgbe ha malitere nhọpụta ha, ndị ọzọ malitere zọba ịbanye n’ime ebe ahụ.
Ụmụikorobịa ha malitere pịawa ndị mmadụ ụtalị ma na-akwaghachị ha azụ, ka nke ahụ na-eme nsogbu ịda ada na ịzọ ịkwụ dịka igwe mmadụ na-ekwo dapụtara.
Mana n’akụkụ nke ya, onye kanselọ na-anọchite anya Elele ward 4 n’okpuru ọchịchị Ikwerre, Hon Emmanuel Amadi gọrọ agụgọ banyere ebubo na ahazighị ihe nke ọma ma kọwaa na nsogbu ahụ bụ n’ihi ọgbaghara na esemokwu dapụtara n’etiti ụmụnwaanyị ndị nọ n’iro yaabụ ndị a kpọchibidoro geti.
KA Ọ dọchara aka na ntị ọtụtụ oge bànyere nke ahụ, gọọmenti steeti Anambra amalitela ịkụtùsì ụlọọdụ ahịa na ihe ndị ọzọ dị iche iche a rụrụ n’ebe ekwesighị ekwesi na steeti ahụ.
Ụfọdụ n’ime ihe ndị ahụ a kụtùrù bụ nke a rụnyere n’okpuru ebe eriri ọkụ latiriki nwere ike dị egwu bụ High Tension Wire’ n’asụsụ bekee siri gaa ebe ndị ọzọ bụkwa ndị a rụnyere n’elu ọwà mmiri, bụ ebe idè mmiri si agafè.
N’okwu ọ gwara ndị nta akụkọ banyere nke ahụ, onyeisi ụlọọrụ ACTDA, bụ Maazị Amaechi Okwuosa kwuru na ha adọọla ndị ahụ aka na ntị ọtụtụ ugboro bànyere ime ihe dị etu ahụ, nà ihe égwù dị na ya mana ha kachiri ntị nọrọ n’ebe ahụ.
Ọ dị ncheta na otu nwaanyị na nwa ya zùtèrè ọnwụ ike na nso nso a na Nnewi, oge eriri ọkụ latiriịi gbabìrì ma dakwasa n’elu ụlọ ha, bụ nke a rụrụ n’okpuru ebe ọkụ latiriki ahụ siri gaa.
IGBO sị na ọ bụ ụkwụ ka e ji achọ ihe dara mmiri, ma sịkwa na ọ na-abụ e gbuo àhàmà, a bụghị ya n’ukwu, o puchie.
N’iji chọpụta ebe mmiri siri wee bàá òpì ụgbọgụrụ, gọọmenti steeti Anambra eguzobela òtù nnyocha pụrụ iche iji nyochaa, chọpụta, ma lebà anya n’ihe bụ isi sekpụ ntị nà ihe ọ bụ ya bùtèrè nsogbu ahụ na-adapụta n’etiti obodo Omor na Ụmụmbo, dị n’okpuru ọchịchị Ayamelum.
Òtù ahụ e guzobèrè n’Awka na nso nso a bụ nke e nyèkwara ọrụ ịtụpụta usoro kacha mma a ga-esi weta ya bụ nsogbu n’isi njedobe kpamkpam, ma gbochiekwa ya maọbụ ụdị nsogbu ọzọ dị etu ahụ ịdapụtakwa maọbụ selitekwa isi ọzọ n’ọdịnihu na mpaghara ebe ọbụla n’ime steeti ahụ.
N’okwu ya oge ọ na-egùzobe òtù ahụ n’aha Gọvanọ Willie Obianọ, osote aka na-achị steeti ahụ, bụ Dọkịta Nkem Okeke kọwara na ọ bụ ihe na-echu ọchịchị steeti ahụ ụra oge ọbụla, bụ ịhụ na e nwere udo, ịdịnotu, na ezi nchekwa ndụ na akụnụba n’ime steeti.
Ọ dụkwazịrị ndị òtù ọrụ ahụ ka ha gbasie mbọ ike, rụọ ọrụ ahụ a hànyèrè ha n’aka dịka o siri kwesi, ma wetekwara gọọmenti nchọpụta ha, ozi, nakwa ihe ndị ọzọ dị oke mkpà a chọrọ, iji weta ya bụ nsogbu n’isi njedobe n’oge adịghị anya.
OTU ahụ jikọtara ndị gọvanọ ndịda ọwụwa-anyanwụ ala Nigeria, bụ ndị a maara n’asụsụ bekee dịka South-East Governors Forum’ akpọkuola onyeisi ndị uweojii n’ala Nigeria, bụ Maazị Mohammed Abubakar ka o lebàgharịa anya n’atụmatụ ahụ o wepụtara na nso nso a bànyere nchekwa ime-ime obodo mpaghara ahụ.
Ọ gakwara n’ihu kwuo sị Anyị nwere gọvanọ na-ahụ ọdịnihu.Site n’amụma anyị nwere anyị agaghị ahụta oke agụụ, mana anyị ga-adị nkwadebe ka a ghara ibere anyị ka mkpọ.
Ndị otu a kwupụtara nke a site n’ọnụ onyeisi oche ha ma bụrụkwa aka na-achị steeti Ebonyi, bụ Gọvanọ Dave Ụmahi, oge ha mechaara nzukọ ahụ ha na-enwe kwà ọnwa ọbụla, nke ọnwa Mee.
Dịka ọ na-etọ ANPC maka mbọ ha na-agba, o kwuru sị O nwere otu ihe mere ANPC  ji bụrụ ọ pụrụ iche.Ha na-ebu ụzọ, ndị ọzọ na-eso.Ụzọ ha si eme ihe na-adị egwu, o nweghị ụlọọrụ ọzọ bagiderela amụma a.
Ndị òtu ahụ gbarụrụ ihu bànyere etu ya bụ onyeisi ndị uweojii siri gbakụta nkwekọrịta ahụ azụ ma wepụta usoro na atụmatụ ọzọ na-abụghị ihe ha kwekọrịtara.
Gọvanọ Ụmahị gazịrị n’ihu kọwaa na ndị òtù ahụ kwekọrịtara ma nye ntụziaka ka ụlọ omeiwu steeti dị iche iche na mpaghara ahụ malite imepụta iwu nchekwa steeti, n’ịgbaso atụmatụ nchekwa mpaghara ahụ, bụ South East Joint Security Programme’.
N’ihe gbasara ọrịa nje korona, ndị òtù ahụ kwupụtara mkpebi ha ịgwa ndị ụlọọrụ na-ahụ maka ijikwa mgbasa ọrịa na-efe èfè n’ala Nigeria, bụ Nigerian Centre for Disease Control NCDC’ ka ha welitekwuo aka n’ọnụọgụgụ nnwale na nnyocha ha na-eme na mpaghara ahụ iji chọpụta ndị nwere ọrịa ahụ.
Ha kpọkukwara ma dụọ ụmụ Igbo bi na mpaghara ebe dị iche iche ka ha na-agbaso ma na-erube isi nye ntụziaka dị iche iche gọọmenti na ụlọọrụ ahụ ike nyere dịka ụzọ isi belata mgbasa ọrịa korona.
Ndị ọzọ sonyere na nzukọ ahụ gụyere aka chịbụrụ steeti Anambra n’oge mbụ, bụ Jim Nwobodo onyeisi oche Ọhaneze Ndị Igbo, bụ Nnia Nwodo onyeisi oche otu jikọtara ndị eze ọdịnala na mpaghara ndịda-ọwụwa anyanwụ Nigeria, ma bụrụkwa eze ọdịnala Ọnịtsha, bụ Igwe Nnaemeka Alfred Achebe.
AKA na-achị steeti Anambra bụ Gọvanọ Willie Obianọ akpọkuola ma dụọ ndị Anambra ka onye ọbụla dịwanye uchu, kee nkwụcha ma kpachapụ anya banyere etu ha si emeso ọrịa nje korona.
Gọvanọ Obianọ kpọrọ òkù a ma nye ndụmọdụ n’ozi izugbe ọ gbasara na nso-nso a maka ọrịa ahụ, bụ nke weere ọndụ n’ebe obibi ya dị n’Amawbịa.
Ka o sila dị, Gọvanọ Obianọ gbarụrụ ihu banyere mkpesa o nwetara banyere etu ọtụtụ ndị mmadụ, ụlọụka, ụlọọrụ na ahịa dị iche iche esighịzị erube isi na ntụziaka ahụ o nyere oge ọ na-amaghepu ụfọdụ ihe a machibụrụ amachi na steeti ahụ dịka ụzọ isi gbochie mgbasa ọrịa ahụ.
Ọ sị na ya nwetàra mkpesa na ọtụtụ ndị mmadụ anaghịzị eyi uwe mkpuchi imi were apụta iro, ma ya fọdụzie ndị nọ n’ime ahịa ikpù ya maọbụ debe mmiri e ji akwọ aka n’ọdụ ahịa ha dị iche iche.
O chetaara ndị Anambra na ya èbinyela aka n’amụma iwu COVID-19, ma kpọkuo onye ọbụla ka o rube isi nye iwu ahụ n’ihi na ọchịchị ya ga-agbasi mbọ ike itinye ya n’ọrụ n’ozuzu oke.
Ọ gwakwazịrị onye ọbụla ka ọ na-eri ezigbo nri na ihe ndị ọzọ dị iche iche ga-enye aka ịkwalite ezi ọnọdụ nchekwa ahụ ike ha, n’ihi na nke ahụ sokwa n’otu ụzọ mmadụ pụrụ isi gbanahị inweta ya bụ ọrịa ọjọọ na-efe èfè.
OTU nwoke aha ya bụ Chima Edeh agbaala ụlọ nwaanyị ajadu ọkụ n’Eguho-Ezzagu nke dị n’okpuru ọchịchị Ishielu na steetị Ebonyi.
Agadi nwaanyị ahụ aha ya bụ Regina Opoke bụ onye nke gbara afọ iri asatọ, ma bụrụkwa ajadu na enweghị nwa.
Nwaanyị ahụ gbara ọsọ ndụ ya oge Edeh wakporo ya n’ụlọ n’ime abalị ka o gbuo ya, ma nwoke ahụ gara n’ihu gbaa ụlọ ya ọkụ oge ọ chọpụtara na ọ gbapụla.
Mgbe ọ na-ekwuputa na ya bụ ihe mere n’eziokwu, ụkọchukwu parish St.Joseph Catholic Church Eguho, Ezzagụ, Rev Fr.Arinzechukwu Nkannebe, onye zọpụtara nwaanyị ahụ kọwara na ọnọdụ obibi ndụ nwaanyị ahụ dị njọ ma rịọ ndị mmadụ na gọọmentị ka a gbatara ya ọsọ enyemaka.
Onyeisioche okpuru ọchịchị Ishielu, Sunday Eze oge a gwara ya ihe merenu, nyere iwu ka a nwụchikọọ onye omekome ahụ.A kpọgala ya kemgbe n’aka ndị uweojii Ishielu Police Division.
NDỊ uweojii kọmandị steeti Ogun anwụchikọọla otu dibịa maka igbu Pastọ.Dibia ahụ gburu pastọ maka iji ya gwọ ọgwụ rituals.
OTU pastọ onye Cameroon kwuru na ya na-agwọ ọrịa korona site n’ibikwasa mmadụ aka abụrụla onye lara mmụọ n’ihi ọrịa korona.
Dibia ahụ gara n’ihu rịọ ka a gbaghara ya n’ihi na ya matara na ya mejọrọ ma ọbụrụ na a jụọ ndị mmadụ a ga achọpụta na ya bụ ezigbo mmadụ na ya bụ ihe merenụ dapụtara dịka o siri dị.
Pastọ ahụ aha ya bụ pastọ Frankline Ndifor bụkwa onye zọburu ọkwa onye isiala Cameroon nwụrụ ka ọ gbara afọ iri atọ na iteghete.
Ndị ọrụ nchekwa ji ike wee baa n’ụlọ Ndifor n’ihi na ndị na-eso ụzọ ya bụ ndị kwetere na ọ bụ onye amụma mechiri ebe e si abata n’ụlọ ya dịka ha na-ekpe ekpere maka mbili n’ọnwụ ya.
Dọkịnta Gaelle Nanga gwara ndị nta akụkọ na ndị na-eso ụzọ Ndifor kpọrọ ya ka ọ bịa n’ebe ahụ, mgbe ọ bịaruru ọ hụrụ Ndifor ka ọ nọ n’ihe mgbu o mechara nwụọ ka ọ gachara nkeji iri.
Ndị uweojii jizi anwụrụ teargas wee chụpụchaa igwe mmadụ, ma buru ozu ya maka ili ya ozugbo n’usoro a na-agbaso maka ọrịa korona.
Ka ọ dị taa, Kọmishọna steeti Anambra na-ahụ maka ihe metụtara ụmụaka na ndị nne bụ Oriakụ Ndidi Mezue azọpụtala mmadụ abụọ nwere nsogbu ụbụrụ na mpaghara ebe dị iche iche n’Awka bụ isi obodo steeti ahụ.
Otu ọ dị, a hụrụ ma jide otu onye n’ime mmadụ abụọ ahụ n’okporo ụzọ Club Road’ dị n’Awka bụ nke a mabụ dịka Abakaliki Street ma jide onye nke ọzọ n’Aroma dịkwa n’Awka.
E burukwazịrị ha gaa ebe a na-enye ndị nwere nsogbu ụbụrụ ọgwụgwọ na Nteje, dị n’okpuru ọchịchị ime obodo Oyi, bụ ebe a ga-anọ lekọta ha anya ma nyekwa ha ọgwụgwọ tupu e jikọọ ha ndị ezinụlọ ha ọzọ.
Onye okwuputa okwu ndị uweojii steeti Osun, Yemisi Opalola kwuputara na ya bụ ihe mere n’eziokwu kọwara na a gbahapụrụ ozu abụọ ahụ na ncherita ihu AUD Primary School, Isale Agbara, Ile-Ife.
O kwuru sị Oge a hụrụ ozu ndị ahụ, anyị kpọtụụrụ ndịisi kansụl okpuru ọchịchị obodo n’ebe ahụ ha eburula ozu ahụ ma dọnye ha n’ọba ozu.
O kwuru sị na kọmishọna kọmandị ahụ bụ Johnson Kokumo enyela iwu ezi nnyocha maka ya bụ ije iji wee nwụchịkọọ ndị kpara arụ ahụ.
Ọ gara n’ihu kpọkuo ndị mmadụ ka ha weta ozi ga-enyere ndị uweojii aka iji chọpụta otu mmiri si baa opi ụgbọgụrụ.
ỤLỌỌRỤ ahụ na-ahụ maka ịtụ ụtụ nà ego a na-enweta n’ime steeti Anambra, bụ ụlọọrụ Anambra State Internal Revenue Service AIRS ahazigharịala usoro ụlọọrụ na ọdụ ahịa dị iche iche si atụ ụtụ na steeti ahụ, ma wepụtakwa atụmatụ a chịkọtara ọnụ a ga na-agbasozị n’ime nke ahụ.
Atụmatụ ọhụụ ahụ a chịkọtara ọnụ bụ nke e wepụtara na nso nso a, ma bụrụ nke a nọrọ n’isi mbido ọnwa Juunu ahọ a malite idebányesi aha ụlọọrụ na ọdụ ahịa dị iche iche na steeti ahụ isonye na ya.
O kwuru na e debànyechaa aha ụlọọrụ maọbụ ọdụ ahịa ọbụla, na a ga-enye ya akwụkwọ nwere akara pụrụ iche ọ ga-eji na-akwụnyezị ụtụ nke ya siriri-werere n’akpa gọọmenti, n’enweghị ihe mgbakasị ahụ ọbụa, maọbụ zùte nsogbo na-adịkarị n’ịkwụnye ya n’aka mmadụ, nke ụfọdụ n’ime ya bụ ndị adịgboloja.
N’okwu ya banyere atụmatụ ọhụụ ahụ, otu onye e debànyèrè aha ya n’akwụkwọ n’usoro atụmatụ ọhụụ ahụ, bụkwa onye nwere ebe a na-asa ụgbọala n’Agụ Awka, Maazị Chukwunweike Ezenwa kọwara atụmatụ ahụ dịka nke magburu onwe ya.
O gosipụtara afọ ojuju ya banyere usoro ọhụụ ahụ, ma kwuo na ọ ga-emezị ka ọ na-akwụnye ụtụ ya n’àkpà gọọmenti site n’ákàrà ahụ pụrụ iche e nyere ya, karịa inyezị mmadụ n’aka dịka ọ dị na mbụ.
Ọ bụ Minista na-ahụ maka njem ụgbọelu Minister of Aviation Captain Hadi Sirika kwuputara nke ahụ na Monde.O kwuputakwara na a ga-agwa ọha mmadụ mgbe a ga-emepekwa ọdụ ụgbọelu ahụ, mgbe adịghị anya.
N’agbanyeghị ihe iche aka mgba dịka mmiri ozizo na ndị ọzọ na ha ga-eweta ọrụ ahụ na njedebe n’izuụka olemole na-abịanụ.Ọ gara n’ihu kọwaa na ọ ga-ekwuputa kpọmkwem mgbe ha ga-eweta ọrụ ahụ na njedebe na njem ọzọ ọ ga-abịa.
GỌVANỌ na-achị steeti Anambra bụ Chief Willie Obiano enyela ndịisi na-emepụta akpati e ji eku ume oxygen bụ Anambra State Oxygen Production Plant ntụziaka ka ha bunye ụlọọgwụ ọha na eze General Hospital na ụlọ ahụike Primary Healthcare Centers niile dị na steeti ahụ akpati ikuta ume n’efu.
Mgbe ọ na-ekwupụta nke ahụ n’Awka, onyeisi ụlọọrụ ahụ bụ Dọkịnta Onyekachukwu Ibezim kọwara na inyefe akpati okuku ume ahụ n’efu n’aka ụlọọgwụ dị iche iche ga-aga n’ihu ọnwa abụọ.Nke ahụ malitere ka ọnwa Mee dị n’abalị iri abụọ na asaa, n’afọ a bụ 2020, dika e kwuputachara ya.
O kwuru sị Gọvanọ enyela ntuzi aka ka ndị ụlọọgwụ ọha na eze General Hospital na ụlọahụike Primary Health Care Centers’ ndị chọrọ akpati okuku ume kwuo ozugbo site n’ọfiisi nke kọmishọna na-ahụ maka ahụike ka ha buru ya ozugbo n’ụlọọrụ ahụ, n’Amaku Awka.
ỌTỤTỤ enwe troop of monkeys awakpola otu onye ọrụ ahụike na mba India wee napụ ya ọbara blood samples nke ndị bụ ọrịa korona.
Ya bụ ihe dapụtara ka onye ọrụ ahụike laboratory technician na-aga n’ogige ụlọakụkwọ ahụike dị na Meerut Lucknow, isi steeti Pradesh na mba India.
Dokinta S.K Garg nke ụlọakwụkwọ ahụ kwuru sị Enwe napụrụ  ọbara nke mmadụ anọ na-aria korona bụ ndị nke na-anara ọgwụgwọ, were ha gbalaga.Anyị gara mịrịkwa ọbara ha ọzọ.
Ndịisi kwuru na ha amaghị ma enwe ndị ahụ efesasịrị ọbara ahụ mana ndị mmadụ bi n’okirikiri ụlọakwụkwọ ahụ na-atụ egwu na-ọrịa korona ga-abawanye ma ọ bụrụ na enwe ndị ahụ ejiri ọbara ndị ahụ banye n’ụlọ obibi ndị mmadụ.
Garg kwuru na achọpụtabeghị ma enwe ọ ga-ebute korona ma ọ bụrụ na ha na ọbara onye nwere korona metụta.
Enwe na-aga n’ihu n’ike n’ike ịbata n’ụlọ obibi ndị mmadụ na India ma na-eweta nsogbu dị iche iche, nke gụnyere ịwakpo mmadụ.
Ndị na-ahụ maka gburugburu na-akọwa na imebisi ebe obibi nke ụmụanụmanụ bụ ihe kpatara ụmụanụmanụ ji aga ebe mepere emepe urban areas ịga chọrọ ihe oriri.
Olaniyi lara mmụọ ka e kwuru n ọ gara ịchụ nta mbara frog ya na mmadụ atọ ndị ọzọ n’ebe a na-azọ azụ fish pond nke pastọ Kolawole nwe.
A mara Kolawole ikpe n’ihi na o merụrụ Olaniyi ahụ site n’igbu ya mma n’isi, nke mere o jiri nwụọ n’ụlọọgwụ e bugara ya.
Ọ bụ ụlọikpe ukwu nke steeti Ondo dị n’Akure mara Pastọ Kolawole ikpe ọnwụ, nke Justice Ademola Bola nọ n’isi ya.
AKA ndị uweojii steeti Anambra anwụchiela mmadụ isii maka ikonùkọ, zuo ma reghaa ngwaahịa aluminum ingot gburu ego karịrị nde naịra iri, bụ nke a kwajubere n’otu nukwu ụgbọala e ji ebu ibu.
Ọ bụ onye na-ahụ maka mmekọrịta ọhaneze na ndị uwe ojii na steeti ahụ, bụ Maazị Haruna Mohammed mere ka a mara maka njide ahụ e jidere ndị ahụ oge a na-akpụgharị ha n’ụlọọrụ ndị uweojii dị n’Ọnịtsha.
Dịka o siri kọwaa, ngwaahịa ahụ bụ nke ọ bụ ụlọọrụ Lloyd Industries Limited, dị na Sango Ota n’ime Steeti Ogun nwè ya ma bụrụkwa nke e tinyere n’ụgbọala Mac Truck nwere akara KRD 771XX ka e buga ya ebe a na-edobe ngwaahịa n’ọdụ ụgbọ mmiri Apapa, bụ Apapa Wharf’.
Ya bụ ọnụ na-ekwuru ndị uweojii, bụ Maazị Mohammed gara n’ihu kọwaa na ndị ọrụ ha nọ na mpaghara Ọnịtsha gbachibidoro ma jide nnukwu ụgbọala abụọ ahụ bu ngwaahịa ahụ oge ha nwetara ozi banyere nke ahụ.
ANYAMMIRI zòrò ka mmiri n’Ọnịtsha, na steeti Anambra, dịka ihe mberede okporo ụzọ dapụtara ebe ahụ tàrà isi mmadụ isii, ma merụọkwa ọtụtụ mmadụ ahụ.
Ka ọ na-akpọkù ndị na-anyà ụgbọala ka ha na-akpchapụ anya oge niile ma na-elerukwa ụgbọala ha anya tupu ha eburu ya pụta n’okporo ụzọ Maazị Kumapayi kasiri ezinụlọ ndị ihe mberede ahụ metụtara obi, ma kpee ka Chineke nabata ma nye mkpụrụobi ndị ahụ nwụrụ anwụ ezumike udo.
CHISOM Eze gbara afọ iri abụọ na otu egbuola nwanne ya nwoke Henry gbara afọ iri na iteghete, dịka ha na-alụ ọgụ maka otu olilo mmanya ọtọ bịrịbịrị.
Chisom ka e kwuru na ọ hapụrụ mmanya ahụ n’ụlọ wee pụọ mana oge ọ lọtara ọ chọpụtara na Henry ańụọla mmanya ahụ.
Otu o sila dị, nwanne ha nwaanyị, onye hụrụ mgbe njinji ahụ na-eji tiri mkpu nke mere ka ndị agbataobi bịa jide Chisom.
Mgbe a kpọtụụrụ ya, onye na-ahụ maka ọdị mma ndị mmadụ na ndị uweojii steeti ahụ bụ Bala Elkana kwuru sị Chisom sụgburu nwanne ya nwoke nke obere, Henry n’ihi otu olilo mmanya ọtọ bịrịbịrị.Ọ nọ n’aka anyị ugbu a.Nnyocha na-aga n’ihu.
Manija ya bụ Omenka Uzoma kpọrọ oku ka e cheta ndụ ya, ike ọ kpara na ezinaụlọ ya.O kwuru na ọ ga-eme ka ọha na eze mata otu ọbụla ezinaụlọ ya ga-esi hazie ihe.
Egwu ya kacha pụta ihe bụ n’efere egwu Prisoner of Conscience 1988 nke gụnyere egwu nke o ji nweta ọtụtụ ihe nkwanyeugwu award, nke ọ kpọrọ send down the rain.’
Ya na ọtụtụ ndị nwere ọnatarachi n’ihe gbasara iti egwu arụkọọla ọrụ n’ụwa niile, ndị gụnyere Tracy Chapman, Jimmy Cliff, Michael Jackson, Snoop Dogg na Beyonce.
N’agbanyeghị ihe iche aka mgba o nwere n’ebe ahụike ya nọ, ọ tụnyere ụtụ ya site n’iwepụta ihe onyoonyoo iji gwa ndị mmadụ mkpa ọ dị ibuso ọrịa korona agha.
GỌỌMENTI steeti Anambra, site n’aka ụlọọrụ ya na-ahụ maka njem okporo ụzọ anwụchiela ụgbọala si Awka achọ iburu ndị mmadụ gaa steeti Lagos na steeti ndị ọzọ dị iche iche, maka ịda iwu gọọmenti.
Dịka o siri kọwaa, gọọmenti steeti ahụ, site n’aka ụlọọrụ ya, enyebụọla ntụziaka ka ọdụ ụgbọala niile dị na steeti ahụ mechigodi ugbua, ma nọrọkwa na nso nso a tie iwu, sị onye apụtakwala ezi, n’ihi ọrịa nje korona.
Ma, ọ gbarụrụ ihu na n’agbanyeghị nke ahụ, ụfọdụ ndị mmadụ kachiri ntị na-eme ihe megidere ntụziaka na iwu ahụ gọọmeti nyere.
Ọ sịkwazị na a ga-agbasò usoro iwu steeti ahụ bàyere ọrịa COVID-19, bụ Anambra State COVID-19 Law’ wee kpee ndị ahụ e jidere nà ọdụ ụgbọala ahụ ikpe n’oge adịghị anya, n’ihi ihe ahụ ha mèrè.
Kọmishọna Madubuko kwuru na ya ekweghịdị na ndị mmadụ ka nwere ike ịdị na-eme njem ugbua ma na-aga mpaghara dị iche iche n’ala Nigeria n’agbanyeghị ihe dị iche iche na-ekwo ugbua maka ọrịa korona.
Achbishọọọpụ Ibezim nyere nkọwa a n’ofufe nrò ahụ pụrụ iche a nọrọ n’Awka chịkọba, bụ nke a ndị mmadụ sonyere na ya site n’ụlọ mgbasa ozi na usoro nzikọrịta ozi ọgbara ọhụụ dị iche iche.
Ọ nyezịrị ndị ụka ndụmọdụ ka ha guzosie ike n’okwukwe ha, ghara ịda mba, kama ka ha were oge a wee nwògharịa onwe na mmụọ ha, ma tutekwa okwukwe ha n’ebe Chineke nọ.
O gosipụtakwazịrị ezi olileanya o nwere na ọrịa ahụ ga-emechaa bụrụ ihe akụkọ na mba a gara aga, ọbụnadị dịka o kpekwazịịrị Chineke doo ka o wezùga ya bụ ajọ ọrịa ozuru ụwa ọnụ, ihe otiti so ya, nakwa ihe dị iche iche ọ na-eweta.
Ya bụ nnukwu onye ndu ụka jikwazịrị ohere ahụ kelee gọọmenti etiti na ọchịchị steeti Anambra, maka ezi mbọ pụtara ihè ha gbagoro n’ọtụtụ ụzọ dị iche iche iji buso ọrịa ahụ agha ma belatakwa mmetụta ya n’ahụ ụmụ mmadụ.
O kelekwara ndị ọrụ ahụike, ndị nkịtịnnọrọonwe, na otu dị iche iche tụnyegoro ụtụ n’otu ụzọ maọbụ nke ọzọ iji kwàdo agha ahụ a na-ebu megide ọrịa korona, na iji belata mmetụta ya n’ahụ ụmụ mmadụ ma kpekwazie ka Chineke nara otuto n’isi ha niile, ma gọziekwa ha n’otu n’otu.
AKA na-achị steeti Anambra, bụ Gọvanọ Obianọ akpọkuola ụmụafọ steeti ahụ ka ha ghara ịtụ egwu bànyere etu ọnụọgụgụ ndị butere ọrịa nje korona si agbago n’ike n’ike na steeti ahụ, ma dụọ ha ka onye ọbụla kee nkwụcha ma na-akpachapụ anya oge niile.
Gọvanọ Obianọ kwupụtara nke a na mgbasa ozi izugbe o mere ụbọchị Wenezdee, bụ nke ọ nọrọ na ya wee kọwaa ka ọnọdụ siri gbata kwụrụ n’ihe gbasaara ọrịa korona n’ime steeti ahụ.
O mere ka a mara na ọnụọgụgụ ndị ọrịa ahụ gbugoro n’ime steeti ahụ eruola itegete, ma sịkwa na mmadụ asaa n’ime ha bụ ndị mpụtara nnyocha e mere ha na-akọwa na ha nwere ọrịa ahụ oge ha nwụchagoro.
Ọ kọwara na ihe mere ọnụọgụgụ ndị bu ọrịa ahụ jiri gbagoo n’ike na nso nso a bụ n’ihi ọnụọgụgụ nnyocha e mere na ya bụ steeti na nso nso a.
Dịka ọ na-echetara ụmụafọ steeti ahụ na ya ebinyela aka n’akwụkwọ iwu korona, Gọvanọ Obianọ kpọkuzịrị ndị Anambra ka onye ọbụla rube isi nye iwu ahụ, ma na-erube isi nye ntụziaka ahụ òtù ọrụ ahụ ike mba ụwa na gọọmenti nyèrè iji belata mgbasa ọrịa ahụ.
O mekwazịrị ka a mara na ọchịchị ya ga-etinye amụma iwu ahụ n’ọrụ n’ozuzu oke, ma dọọ aka na ntị na onye ọbụla dara iwu ga-anatakwa ntaramahụhụ kwesiri ya, dịka ọ dị n’akwụkwọ iwu ahụ.
Ya mere, onyeisiala Prime Minister nke Belgian bụ Sophie Wilmes kpebiri na goomenti ya ga-emezi ka a na-eletazi ndị ahụ bi n’ụlo nchekwa ahụike.O kwuru na onye ga-abịa nleta ahụ ga-ano n’ezi ahụike.
Wilmes kpebiri nke a dịka ndị ike gwụrụ na ndị agadi nogoro otụtụ oge n’ahụghị ikwu na ibe ha dịka ha no n’ogige nchekwa n’ihi coronavirus.O kwuru sị Ndị mmadụ nwere ike ịnwụ na ahụghị onye nnonyere.Onodụ mmadụ ịno naanị ya isolation nwere nsogbu so ya
Otu o sila dị, nke a butere nkocha.Ụfodụ kwuru na o ga-etinye ndụ ndị ahụ na nsogbu, ebe e kwukwara na ndị orụ n’ebe ndị ahụ ga-atagbu onwe ha n’ahụhụ.
Ka o dị ugbu a, Pope Francis akpoola oku ka ụwa niile na-echeta ndị okenye nopụrụ iche n’ụlo nchekwa ahụike n’ekpere dịka ha na-atụ egwu ịnwụ n’ahụghị ikwu na ibe ha.
N’EZIOKWU, ịhụnanya nne nwere n’ebe nwa no dị egwu.Ya mere otu nwaanyị azopụtala nwa ya n’aka agụiyi bịara igbu ya.
Nwaanyị ahụ gbara afo iri ato, aha ya bụ Maurina Musisinyana ka e kwuru na o hapụrụ ụmụ ya abụo n’akụkụ orimiri Runde nke dị na Zimbabwe ka ha gwube egwu dịka o gara ịkụ azụ.
Murina, onye nke si Chihosi Chiredzi kwuru sị, Apịchisiri m imi agụiyi ahụ ike bụ ihe nke m mụtara site n’aka ndị okenye oge tere aka.Eji m aka nke ozo wee napụta ya isi nwata ahụ nke o tadosiri ike.Ma ruo taa, ekwetabeghị m na azopụtara m nwa m.
KA Ọ DỊ TAA, eze ọdịnala obodo Agụleri dị n’okpuru ọchịchị ime obodo Anambra East, bụ Igwe Mike Idigo enyela gọọmenti steeti Anambra ego dị otu nde naịra, iji kwàdo ya n’ibuso ọrịa nje korona agha n’ime steeti ahụ.
O kwupụtakwara ezi olileanya o nwere na steeti ahụ ga-enweta mmeri na ya bụ agha, ọbụnadị dịka ọ dụrụ Ndị Anambra ọdụ ka ha dọnyere gọọmenti ukwù n’ime nke ahụ, site n’ịkwàdo ya na irube isi nye ntụziaka dị iche iche o nyere bànyere ọrịa ahụ.
Onye nabatara ya bụ ego n’aha ọchịchị steeti ahụ ma bụrụkwa ode akwụkwọ ukwu steeti Anambra, bụ Ọkammụta Solo Chukwulobelụ kèlere Igwe Idigo na ndị ichie ya maka nzọpụ ụkwụ ahụ.
Ọ kọwara na obi dị gọọmenti steeti ahụ ụtọ banyere nkwàdo dị iche iche ọ na-enweta site n’aka ụmụafọ Anambra na ụlọọrụ dịgasị n’ime steeti ahụ, ma kwe nkwa na gọọmenti ga-etinye ihe ndị ahụ n’agha ahụ a na-ebu n’ụzọ ziri ezi.
DỊKA corolavirus batara steeti Anambra, aka na-achị steeti ahụ bụ Willie Obiano kere ajị n’ume iji hụ na ndị mmadụ lakpuru ụlo ka ewee zota ndụ.
Ọ nodụ a tinyere ụfodụ ndị mmadụ n’amaghị ihe ha ga-eme .Otu nwaanyị kwuru na ya banyere ụgboala ka ya gaa Nnewi ma ka ha pụtara n’ụzo, ha hụrụ ndị uweojii wee gbalaga.
N’akụkụ nke ha, ụmụakwụkwo nwanne na nwanne kwuru na ha si Uga wee na-aga Igboukwu, na ka ha pụtara Ezinifite, ha hụrụ ndị uweojii nke mere ka ha na onye keke bu ha gbaa iche iche, ebe onye keke lara n’nataghị ego ya.
Nwoke achoghị ka a mata aha ya kwuru na otu nwoke si Aguata na-aga Umunze nke dị n’okpuru ochịchị Orumba South ka o were ego n’ụloakụ, ma ka ha pụtara n’iro, ndịuweojii gbawara taya ụgboala ahụ.
GOOMENTI Etiti ekwuputala na ụmụakwụkwo na-akwado maka ile ule West Africa Examination Council WAEC na National Examination Council NECO, ga-amata mgbe ha ga-ele ule ndị ahụ mgbe onodụ ịno n’ụlo lockdown gachara.
Minista Steeti maka orụ n’ala anyị, Maazị Chukwuemeka Nwajiuba kwuputara nke a ụbochị Tuzdee n’Abuja n’okwu o gwara ndị orụ gbanụ gbanụ Presidential Tasck Force maka Covid-19.
Dịka o siri kwu, e yigharịrị ule WAEC na NECO n’ihi coronavirus.Otu ahụ ka o kwukwara banyere National Open University NOUN.Ha ga-amalitekwa ma e mechaa.
O kwuru sị Anyị na Universal Basic Education na State Basic Education Board na-arụko orụ, iji me ka o dị mfe.Steeti iri na ise nke gụnyere Lagos na Anambra amalitela ihe omụmụ site n’igwe okwu redio n’usoro iwu siri kwu.Anyị na-emekwa ka NTA na Radio Nigeria sonyekwuo.
Ọ gara n’ihu kowaa na ha matara na ụfodụ ụmụaka enweghị akorongwa intaneeti, ya mere, o kwuru na ngalaba ahụ ga-ama ihe a ga-eme banyere nke ahụ ma rụtụkwa aka na ụloakwụkwo dị elu ga-abagide ihe omụmụ – on line.
DỊKA ụwa niile no n’oke ihe iche aka mgba banyere coronavirus, ndị na-achu ehi ka na-agarịrị n’ihu na-ato ma na-egbukwa ndị mmadụ n’ala anyị.Nke a bụ nnukwu ihe ịgba anya mmiri.
Ka o dị ugbu a, onye o bụla ma na agụụ na ihe isi ike na-anyụ ndị mmadụ ịkpakwụ.Gịnịzi mere na mmadụ agaghị ekwe ibe ya kuru mmiri debe iko.
Ụkochukwu ahụ, onye nke bi n’Oko-Ogbele ma bụrụ onye Issele Mkpitime ka e kwuru na o gara n’ugbo ya ebe ndị na-achị ehi si nwụchikọọ ya.
Otu osila dị, ndị orụ nchekwa vigilant group nke Issele-Ukwu na Issele-Mkpitime tinyere ndị uweojio fooro ntutu ha taa iji wee hụ isi ya.
Ụmụ mmadụ na-akpoku goomenti etiti na nke steeti niile ka a mara ihe e mere ajo onodụ a tupu mmiri añaa garị.N’akụkụ nke ya, otu ụkochukwu kwuru na nsogbu boko Haram na nke ndị na-achị ehi karịrị coronavirus.
ONYEISIALA Nigeria bụ Muhammadu Buhari agwala ndị ntaakụko na-arụrụ ha orụ media staff and state house correspondents, bụ ndị bịara olili Abba Kyari Chief of Staff, ka ha si n’ụlo na-arụgodi orụ wee ruo abalị iri na ano.
Ozi ndụmodụ nke Attah Esa bụ osote onyeisi mgbasaozi Deputy Director of information, tinyere aka na ya kwuru sị ka ndị nta akụko ahụ hapụgodu ịbịa orụ n’obi goomenti ala anyị, State House, Abuja wee ruo abalị iri ano, tinyekwara na ha ga-elebara ahụike ha anya dịka o kwesịrị.
Tupu nke a, onye enyemaka pụrụ iche nye onyeisiala SSA, n’ihe gbasara mgbasaozi bụ, Garba Shehu adịla na mbụ kwuo na nke ahụ bụ maka igbochi coronavirus.
Ndị so na òtù ọrụ ahụ pụrụ iche e nyere nkuzi ahụ gụnyèrè ndị ndu ahịa dị iche iche dị na steeti ahụ.
Ọ kpọkùzịrị ha ka ha gbaa mbọ hụ na ha rụrụ ọrụ nke ọma dịka a tụrụ anya n’aka ha, n’ihi oke mkpa nke ahụ dị n’igbochi ọrị korona na steeti ahụ.
Ọ kọwakwaara ha ihe dị iche iche ha kwesiri ịma banyere ọrịa korona, ọ kachasị ihe ọ bụ kpọmkwem, etu o si agbasa nakwa ụzọ kacha mma isi gbochie ya.
Ụfọdụ ndị ọzọ dị iche iche e ji okwu ha agba izu na steeti ahụ sonyekwàrà na ya bụ ọgbakọ nkuzi, tinyekwuoro otu onye sitere ụlọọrụ NCDC.
GỌỌMENTI okpuru ọchịchị ime obodo Njikọka nke steeti Anambra nọrọ n’ọdịnso a wee kesàára ihe erimeri gburu nde kwùrú nde naịra nyegara obodo dị iche iche dị n’okpuru ọchịchị ime obodo ahụ.
Ka ọ na-eme nke ahụ, Maazị Ọzọ kọwara dịka otu ụzọ okpruru ọchịchị ahụ chọrọ isi mee ka ọnọdụ dịrị ụmụafọ ya mma, bèlatara ha ihe isi ike, ma mekwa ka ha nwee ihe oriri gbàànyụụ n’ime oge a e tiri iwu sị onye apụtakwala ezi n’ihi ọrịa nje korona.
Ọ kpọkùzịkwara ọhaneze ka ha kwàdo gọọmenti na mbọ ahụ ọ na-agba, nyerịtara ndị agbataobi ha aka n’ime oge a, ma mekwa dị iche iche dịịrị ha n’igbochị mgbasa nke ọrịa ahụ.
OGONNA, gbara afọ iri na anọ Goomenti kwesịrị igbochi nsogbu a site n’ịhọpụta ndị ga na-aga n’ụlọakwụkwọ na-elete ahụike ụmụakwụkwọ.Imechi ụlọakwụkwọ abụghị ụzọ kacha mma.
Imechi ahịa kpamkpam adịkwaghị mma kama ka onye ọ bụla dọba bọketi mmiri, ncha na ihe na-egbu nje bekee kpọrọ sanitizer, ka agụụ hapụ igbu ndị mmadụ.
Ana m akpọku ọha na eze ka ha sọpụrụ iwu niile e weputere iji gbaara ajọ ọrịa coronavirus ọsọ makana mgbochi ọrịa ka ọgwụgwọ ya.
Onyedịka, gbara afọOnye ọ bụla kpachara anya n’ihi na coronavirus ajọka.Gbaara ịnọ mmadụ oke nso ọsọ ọkachasị mgbe onye ahụ na akwa ụkwara.
Ngọzi,gbara afọNdị mmadụ kwesịrị ịba ụlọ dịka iwu kwuru n’ihi na ejighị ihe e ji qgba na ntị agba n’anya.
Chiọma, a maghị afọ ole ọAchọrọ m ka a nọrọ ọnọdụ a ruo ọnwa isii ka anyị were nọtee aka n’ime obodo anyị a nke anyị lọtara izuụka gara aga.Ọbụ mụ sị ndị China ha bute coronavirus.
na-àsị na o bughị ya bụ ọrịa, ebe ụlọọrụ NCDC kwugòrò gbowam na mpụtara nnyocha e mere na-egosi na nwa amadi ahụ bù ya bụ ọrịa n’ezie
N’ihe gbasaara etu ndị ọrụ nchekwa si anara aka azụ ma na-ahapụ ndị mmadụ ka ha gafèé ókè ala steeti ahụ na-agbanyeghị na gọọmenti nyèrè iwu ka a kpọchie ókè ala niile kpam kpam 
Maazị Udokwu kọwara nke ahụ dịka ịdà mbà na ngharịpụ n’ebe ndị ọrụ nchekwa ahụ nọ, ma kọwaa ya dịka ihe jogburu onwe ya, n’ihi ọtụtụ ọghọm na ihe égwù dị iche iche nke ahụ nwere ike iwètara ụmụ mmadụ.
Nke a bụ nke e kwupụtàra site n’ọnụ Maazị Harụna Mọhammed, bụ ọnụ na-ekwuru ndị uwe ojii na steeti ahụ, site n’ozi ọ kụpụụrụ ndị nta akụkọ n’Awka.
Ya bụ nnukwu ụgbọala bụ nke ụlọọrụ BUA na-emepụta simenti, ma bụrụ nke ndị omekoome ahụ napụrụ onye na-anya ya, tie ya gwoo gwoo nke mezịrị ka o chezọọ onwe ya ha wee nyàrazie ụgbọala ahụ na simenti niile dị n’ime ya gbadataba steeti Anambra.
Mana ụdọ nkwụ ha bụ ndị okechi tibìrì oge ndị uwe ojii steeti Anambra natara mkpesa banyere nke ahụ, wee hazie onwe ha ozigbo site na njikọ aka ndị ọrụ SARS, chebiri ma nwụchie ụgbọala ahụ na ndị omekoome ahụ ngwangwa ha tinyere isi n’àkwà mmiri Niger ịbata Ọnịtsha.
Ka a gbachara ha ajụjụ ọnụ, ndị omekoome ahụ kwètara n’ezie na ọ bụ ha mere ihe ahụ, ma kwuo na ha chọrọ ibu ya wee laa steeti Imo site n’Ọnịtsha, tupuu aka wee kpàra ha n’àkwà mmiri Niger.
Ha durukwazịrị ndị uwe ojii wee gaa n’Orlu dị na steeti Imo, ebe ha nọrọ gosi ha onyeisi ha, bụ Maazị Chinonso Onuigbo gbara ahọ iri anọ na anọ e wee jidekwa ya onwe ya, o wee mezuo ha mmadụ anọ.
Ihe dị iche iche e nwekọtara n’aka ndị ahụ gụnyere nnukwu ụgbọala ahụ ha zùrù, àkpà simenti ruru narị iteghete, na nnukwu mmà, bụ nke ha kwuru na ọ bụ ya ka ha jiri wee wakpò onye ahụ bu ụgbọala ahụ ụbọchị ahụ.
Onye isi ndị uwe ojii na steeti ahụ, bụ Maazị John Abang kwuzịrị na a ka na-eme nnyocha banyere okwu ahụ, nke, mgbe e mèchara ya, a kpụpụ ndị ahụ ụlọ ikpe, ebe a ga-eji usoro iwu wee nyụọ ha ịkpakwụ.
Ọ sị Taata anyị enweghị mkpocha na nzacha nke ọnwa a n’ihi ọ  bụrụ na anyị mere ya, ihe ọ putara bụ na anyị esonyeghị n’iwu gọọmenti steeti nyere maka igbochi mbawasa ọrịa korona.Ihe anyị mere bụ na anyi welitere aka nke ọma,  n’etu anyi si arụ ọrụ.
Onyeisi ụlọọrụ ASWAMA mere ka ndi mmadụ matakwa ozo na aka na-achị steeti ahụ bụ Gọvanọ   Willie Obianọ kwụdosiri n’igbochi   ọrịa korona n’ime steeti ahụ.
Ọ sị na ọ bụ  ọrụ dịịrị ndi na-ahu maka mkpocha na nzacha ịhụ na a ghafuru ahịhịa ahu n’ebe ikpeazụ o kwesiri, dịka usoro ndi ọrụ National Environmental Standards and Regulations Enforcement Agency’ bụ NESREA n’ aha nkenke siri kwuo.
OTU nwaanyị aha ya bụ Adisa Fumilola, egbuola nwa o ku n’aka site n’itinye ya n’ime bọkeeti mmiri, ọ nwụọ pịị.
Nwaanyị ahụ gbara afọ iri abụọ na abụọ kwuru na iwe ya o jiri gbu nwata ahụ gbara otu afọ na ọnwa isii bụ maka na ọ bụ ya gbochiri ya ịba mahadum gụọ ihe ọmụmụ banyere iwu law.
Ọ bụ n’ụlọ ha nke dị na Gowon Estate, Lagos ka ọ nọrọ kpa arụ ahụ ụbọchị Monde ma gaa n’ogige ndị uweojii nye mkpesa.
Dịka ndị uweojii na-agba ya ajụjụ ọ sịrị na ọ bụ onwe mmadụ igba ya gharịị frustration tinyere ya n’ịkpa agwa ọjọọ ahụ, ma kwukwaa na nwata ahụ gbochiri ya imezu ebumnobu ya nke bụ ibụ ọkaiwu lawyer.
Ọ kọwara na otu nwoke aha ya bụ Yusuf Folarin tụbara ya ime oge ha abụọ na-aga akwụkwọ maka ule Joint Admission and Matriculation Board JAMB.Nwoke ahụ dịka o siri kwu, gọnahụrụ ya ma gwa ya ka o wepụ afọ ime ahụ.
Ka o mechara turu ugo ịbanye mahadum Obafemi Awolowo University, Ile Ife nke dị na steeti Osun ịgụ ihe ọmụmụ banyere iwu, onweghịzị ike imeju ebumnobi ya n’ihi nwata ahụ.
Folarin, onye nke e kwuru na o gosipụtaghị mwute ọ bụla maka arụ ahụ ọ kpara kwuru sị Egburu m nwa m ma ga kpesa onwe m n’aka ndị uweojii.Agbajuru m mmiri na bọkeetị, tinye ya n’ime ya, jide ya aka n’isi tutuu ọ nwụọ.
Site n’ajụjụ a jụrụ ya ma ọ ma ihe chere ya n’ihu n’ihi arụ o mere, ọ zara sị Ihe kacha mkpa bụ na egbuola m nwa ahụ.
Otu o sila dị, a kpọgara ya n’isi ụlọọrụ ndị uweojii dị n’Ikeja na Tuzdee, ebe kọmishọna ndị uweojii CP Hakeem Odumosu nọ nye ntụziaka na a ga-ahafe ya n’aka ndị na-ahụ maka arụ, State Criminal Investigation Department.
ONYE na-achị steeti Anambra, Gọvanọ Wilie Obianọ agbarụọla ihu ma kọwakwa na afọ ejughị ya bànyere etu ọnọdụ gbata kwụrụ na etu ihe si aga na mpaghara ókè àlà steeti ahụ na steeti Delta ugbua.
Ọzọ bụkwa na ọtụtụ n’ime ndị mmadụ ahụ anọsapụghị anọsapụ n’ebe ibe ha nọ dịka gọọmenti na ụlọ ahụ ike mba ụwa, bụ World Health organisation sikwara nye ntụziaka onye ọbụla na-emetụkọrịtakwa onwe ha ahụ ka ha nà-àga.
Ya bụ Gọvanọ jikwazịrị ohere ahụ wee gakwa n’okè àlà steeti Anambra na Enugu ileta ka ọnọdụ siri gbata kwụrụ n’ebe ahụ, bụkwa ebe ọ hụrụ ụgbọala ole na ole kwụ n’ahịrị, na-eche ka e nyòchaa ha tupu ha abata n’ime steeti ahụ, mgbe o rùrù.
Ka ọ hụtachara etu ihe si aga n’ebe ahụ, o kwupụtara afọ ojuju ya banyere etu ọnọdụ si aga n’ókè ala ahụ, ma sị na ọ bụ site n’ichekwa oke ala steeti ahụ nke ọma ka a pụrụ isi gbochie ọrịa nje korona ịbata steeti ahụ.
Ọ dụkwazịrị onye ọbụla ka ha na-erube isi nye ntụziaka dị iche iche gọọmenti nyere maka ibelata mgbasa ọrịa ọjọọ ahụ.
Ndị dị iche iche sonyere na njem nleta ahụ gụnyèrè Onyeisi ndị uwe ojii na steeti ahụ, bụ Maazị John Abang Kọmishọna na-ahụ maka njem okporo ụzọ, bụ Dọkịta Christian Madubuko, tinyere ụfọdụ ndị ọzọ so n’òtù ọrụ gbanụgbanụ ahụ gọọmenti steeti ahụ guzobere maka ọrịa nje korona.
Ụlọọrụ Grand Cereals nọrọ na nso nso a wee jiri ihe erimeri dị iche iche wee kwàdo gọọmenti steeti Anambra iji nweta mmeri n’agha ahụ ọ na-ebu megide ọrịa nje korona n’ime steeti ahụ.
Ihe dị iche iche ụlọọrụ ahụ butere gụnyèrè mmanụ e ji esi nri, igbe ihe ọñụñụ corn flakes’ karịrị narị abụọ na iri ise, tinyere akpati àkwá karịrị narị ise.
Ka ọ na-anabata ihe onyinye nkwàdo ahụ n’aha gọọmenti Abambra, ode akwụkwọ steeti ahụ, bụ Ọkammụta Solo Chukwulobelụ kèlèrè ụlọọrụ ahụ maka ịña ntị n’ọkpụkpọ oku gọọmenti kpọrọ ma gbatakwara ya ọsọ enyemaka.
Ọkammụta Chukwulobelụ dụkwazịrị ụmụafọ steeti ahụ ọdụ ka ha na-agbaso ma na-erube isi nye ntụzika ahụ gọọmenti nyere, dịka ụzọ kacha mma isi belata mgbasawanye nke ajọ ọrịa korona.
Ihe ndị ahụ e kesàrà gụnyèrè osikapa, igbe erimeri noduul, achịcha ekoghị eko, mba ji, nakwa mmanụ nkwọchasị aka bụ hand sanitizer n’asụsụ bekee, ma bụrụkwa nke a nọrọ n’ogige Emmaus House dị n’Awka bụ isi obodo steeti Anambra wee kesàá.
O kelekwazịrị ndị dị iche iche nyere aka n’otu ụzọ maọbụ nke ọzọ nakwa ndị tụnyegoro ụtụ n’ụzọ dị iche iche n’ime ka ụmụ mmadụ nwee ihe oriri n’ime oge a, ma kpee ka Chineke kwụghachi ma goziekwa ha mmaji kwuru mmaji.
Ọ rịọkwara ụmụnwaanyị ka ha were oge ịnọ n’ụlọ a wee dozie ezinụlọ ha, tute mmụọ ịdịnotu na ịhụnanya na be ha, kwee ka mmụọ Chineke na-achị achị n’ezinulọ ha, ma lekọtakwa di ha na ụmụ ha anya etu o kwesiri.
Venerabụụl Monanu fọkwazịrị ekele n’ụkpa wee bunye Achịbishọọpụ Ibezim na dayọsiisi ahụ maka ime ka ihu ọchị waa ụmụ mmadụ, site n’ịbàgide na ya bụ ọmarịcha ọrụ obi ebere.
Ya bụ okporo ụzọ bụ nke ogologo ya ruru kilomita iri na ótù ma bụrụkwa nke nwere àkwà ogologo ya ruru mita otu narị na iri abụọ.
ma nyekwa aka n’ibubàtasị ihe dị iche iche a kọpụtàra n’ugbo ebe ahụ n’ime ahịa dịgasị na steeti ahụ, karịa ibupu ya site na steeti Kogi maọbụ steeti ndị ọzọ abụghị Anambra.Ọ sịkwa na ime nke ahụ ga-enye aka ịkwàlite ego a na-enweta n’ime steeti ahụ.
Gọvanọ Obianọ gosipụtakwara afọ ojuju ya bànyere etu ọrụ si aga n’ebe ahụ, ma kwekwazie nkwà ịhụ na a rụchàpụrụ ya bụ àkwà na okporo ụzọ ma gbapee ya tupu ọchịchị ya apịachie akwụkwọ.
Na ntụnye nke ya, Kọmishọna na-ahụ maka ọrụ na steeti ahụ, bụ Maazị Marcel Ifejiofor kwùrù na ụlọọrụ ya wàtàrà ọgọdọ ịhụ na a rụrụ ya bụ ọrụ n’ogoogo kwesiri ekwesi ma rụchapụkwa ya n’oge a tụrụ anya.
Ọ gbakwazịrị akaebe na onye ji ọrụ ngo ahụ ekwela nkwà na ọ ga-arụchapụ ya bụ ọrụ oge a tụrụ anya, dịka nkwekọrịta e nwere na mmàlite siri dị.
Na mbụ n’okwu ya, onye ji ya bụ ọrụ ngo, nyere nkọwa bànyere etu ọrụ si aga n’ebe ahụ, ma kwuo na ọrụ ga-akụrụ ọnụ n’àkwà ahụ mgbe adịghị anya.
ỤLỌIKPE magistrate court nke dị n’Ado Ekiti adaala otu nwoke nha ego dị puku naira iri anọ N40,000 maka ejighị akwa mkpuchi ihu face mask wee kpuchie ihu ya.
Nwoke ahụ aha ya bụ Vincent Ikechukwu bụ onye izizi a na-enye ụdị ọnọdụ ahụ maka ekpuchighi ihu ya nke bara n’iwu na steeti ahụ kemgbe korona malitere kpaba ike.E kwukwara na ọ ga-arụkwa ọrụ obodo Community labour abali atọ, wee tinyere nha nke a dara ya.
Magistrate B.A Oluwasanwi, mgbe ọ na-ekpe ikpe ahụ kwuru na ọ bụ n’ihi ike korona na-akpa, ma kọwakwaa na ọ bụ arụ mmadụ imebi iwu nke e tiri maka ichekwa ndụ onye ọ bụla.
Ihe karịrị otu narị mmadụ nke gụnyere ndị ụkọchukwu ka a dịrịla na mbụ nye ntaramahụhụ dị iche iche na steeti Ekiti maka ịda iwu gọọmentị tiri iji gbochie nkesa ọrịa korona.
IGBO sị na onye akọghị anaghị egwute, ma sịkwa na ọ na-abụ a wụnyere dike ji na mbụbọ, o were obi dimkpa mapuo ala.
N’ịgbaso nke a, gọọmenti steeti Anambra ekesàála mkpụrụ akụmakụ dị iche iche na ihe e ji akọ ọrụ ugbo nyégárá ndị ọrụ ugbo ruru narị abụọ n’ọnụọgụgụ na Neni, dị n’okpuru ọchịchị ime obodo Anaọcha, maka ịkọ ọrụ ugbo ahọ a.
N’okwu ya mgbe ọ na-ekesa ihe ọrụ ugbo ahụ n’aha gọọmenti, Kọmishọna na-ahụ maka ọrụ ugbo na steeti ahụ, bụ Maazị Nnamdị Ọnụkwụba, nke ọ bụ Dọkịta Okey Okwuosa nọchitere anya ya, mere ka a mara na atụmatụ ahụ bụ iji kwàdo ma kwàlite ọrụ ugbo n’ime steeti ahụ.
Ọ kọwapụtara mkpa ọ dị, bụ ịkọ ọrụ ugbo nke ukwu, ọ kachasị n’oge ugbua ọtụtụ obodo dị iche iche na mba ụwa tinyezịrị uche n’ọrịa korona, wee gbakụtazie ngalaba ọrụ ugbo azụ.
O kwukwazịrị na ya bụ atụmatụ ga-enye aja ịme ka e nwee nri gbaa nyụụ n’ime steeti ahụ, ma gharakwa inwe ụkọ nri n’ọdịnihu, ọ kachasị oge ihe gbasaara ọrịa nje korona dajụọrọ.
Ọ dụkwara ndị ọrụ ugbo ahụ soro nweta ihe ahụ e kèrè ka ha tinye ya n’ọrụ etu o kwesiri, ma werekwa usoro bụ ịgba wee ọrụ ugbo nke ahọ a, iji wee rụpụta ebumnobi ahụ gọọmenti jiri kesàá ya bụ ihe ubì.
Ihe dị iche iche e kesàrà ụbọchị ahụ gụnyèrè nri ala bụ fertilizer n’asụsụ bekee, okpòrò akpụ, mkpụrụ ọka, na ụfọdụ ihe ndị ọzọ.
NDỊ uweojii steeti Lagos anwụchịkọọla mmadụ anọ maka igbu nwata nwaanyị gbara afọ iri na isii.Nke ahụ dapụtara na Bariga dị na Lagos.
O kwuru sị na ya bụ nwa e gburu egbu bụ onye na-agba odibo house help n’ụlọ Moke , ka e boro ebubo na o zuru ego dị puku naịra abụọ N2,000 nke nne ya ukwu, ma bụrụ nke nwata ahụ gọrọ agụgọ na ya ezughị.
Ka a nwụchikọrọ mmadụ anọ ahụ, ha gọrọ agụgọ na ọbụghị ha gburu ya kama na ha mara ya ụra maka ikwu na ozughị ego.Ha gara n’ihu kwuo na ọrịa convulsion bịara ya ka ọ ńụchara mmiri nke mere ka ha buga ya ụlọọgwụ atọ tupu ọ nwụọ.
Onye okwuputa okwu ndị uweojii ahụ kwukwara na ndị ahụ gọrọ agụgọ na ọbụghị ha liri nwa ahụ na ọ bụ nne na nna ya liri ya.
O kwuru sị Kọmishọna ndị uweojii steeti Lagos, Maazị Hakeem Odumosu enyela iwu ka a hafee okwu ahụ ozugbo n’aka ndị na-ahụ maka arụ, State Criminal Investigation Department, Yaba maka ezi nnyocha na ime ihe e kwesịrị ime.A ga-akpupu ndị ahụ ụlọikpe mgbe adịghị anya.
IGBO sị na ọ na-abụ a hụ ihe ka ubi, e ree ọba ma sịkwa na onye ụlọ ya na-agba ọkụ anaghị achụ oke.
N’ịgbaso nke a, gọọmenti steeti Anambra ekwuwaala hoohaa ma maa ọkwà sị na ya bụ oke mmemme na-ewu èwù e jiri mara ndị Awka bụ isi obodo steeti ahụ, bụ mmemme Imo Awka agaghị ewere ọnọdụ n’ahọ a.
Nke a bụ nke e mere ka ụwa mara, site n’ozi a kụpụrụ nso nso a n’aha ọchịchị steeti ahụ site n’aka odeakwụkwọ izugbe steeti ahụ, bụ Ọkammụta Solo Chukwulobeụ.
Dịka ya bụ ozi siri kọwaa, ọchịchị steeti Anambra mere mkpebì ahụ n’ihi ọrịa nje korona, bụ nke na-akpa mkpamkpa na mpaghara ebe iche iche n’ala Nigeria ugbua, ma na-ebìkwa mba ụwa aka ọjọọ n’ụzọ dị iche iche.
O kwukwazịrị na mmemme ndị ọzọ niile dịkwa ka Imo Awka a na-emekwa na steeti ahụ ka ga-agbaberegodi ugbua wee ruo mgbe ihe bànyere ọrịa korona dàjụrụ.
Ọ kpọkuzịrị ụmụafọ steeti ahụ ka onye ọbụla nọọrọ onwe ya, ma gharakwa isònyè na mmemme dị etu ahụ, n’ihi na gọọmenti enyela ndị ọrụ nchekwa ikike itinye ntụziaka na mmàchí ahụ n’ọrụ n’ozuzu oke.
N’okwu dịkwa ka ibè ya, onyeisi ndị uwe ojii na steeti Anambra, bụ Maazị John C.Abang akpọkuola Ndị Anambra ka ha rube isi nye ntụziaka mmàchi mmemme ahụ, dịka gọọmenti siri kwuo, n’ihi na nke ahụ bụ maka ọdịmma steeti ahụ na ụmụafọ ya n’izugbe.
Nke a bụ nke e kwupụtara site n’ọnụ onye na-ahụ maka mmekọrịta ọhaneze na ndị uwe ojii na steeti ahụ, bụ Maazị Mọhammed, site n’ozi ọ kụpụụrụ ohaneze na nso nso a bànyere nke ahụ.
O mere ka a mara na a ga-anwụchikọ onye ọbụla dara iwu ahụ, dịka gọọmenti siri nye ntụziaka, ma kpọkukwazie onye ọbụla ka ọ sọpụrụ ya bụ iwu mmachi ma nọrọ be ya, maka ngara m mmara’ ikpè azụ.
N’IHI agha a na-ebu iji megide ọrịa ọjọọ korona, ndị bishọp ụka Katọlik n’ala Nigeria gbaa gburugburu ahafeela ụlọọgwụ dị narị anọ, iri abụọ na ise 425, bụ nke ha ka e jiri ha mere ogige nleta isolation centres.
O kwuru sị Ndị Catholic Bishops Conference Nigeria, ahafeela ụlọọgwụ 425 n’ala anyị maka iji ha mee ogige nleta maka ọrịa korona.A na-akpọkuzi ndị gọvanọ na steeti  dị iche iche ka ha gakwuru ndị bishọp ụka Katọlik maka ileta ebe ndị ahụ.
Mustapha gara n’ihu dụo goomenti steeti dị iche iche ka ha hibe ogige nleta nke ga-enwe o pekata mpe akwa bed dị narị ato na steeti ha iji nye aka kwalite agha a na-ebu megide orịa korona.
O kwuru sị na nke ahụ ga-enye aka maka ọnọdụ nke mbụ na abụọ ọrịa ahụ.Ọ kọwara na dịka ọrịa korona na-aga n’ihu n’ike n’ike na akwa ndina anaghizi ezu n’ogige nleta dị iche iche.
Otu o sila dị, ọ kpọkuru ụmụ Nigeria ka ha na-aga n’ihu n’ịgbaso usoro e wepụtara iji gbochie ọrịa ahụ.
AKA na-achị steeti Anambra bụ Gọvanọ Willie Obiano Akpokuodike enyela iwu gbasara oge mmadụ ga na-alakpu curfew n’obodo Umumbo na Omor dị n’okpuru ọchịchị Ayamelum na steeti ahụ nke bụ elekere isii nke mgbede wee ruo elekere isii nke ụtụtụ 6.pm – 6.am.
Otu onye n’achọghị ka a kpọọ aha ya gwara ndị ntaakụkọ na a ka na-achọ ọtụtụ ndị mmadụ, ndị obodo abụọ ahụ achọ.
Adinuba kwuru na e zigala ndị ọrụ nchekwa gụndịuweojii, ndị agha amị na Civil Defence NSCDC ebe ahụ e nwere nsogbu iji kwalite udo.
Ka ọ dị ugbu a, e nyela ndị ọrụ nchekwa nke gụnyere ndị Anambra Vigilance Group AVG ntụziaka ka ha nwụchikọọ onye ọ bụla aka ya dị na nsogbu ahụ.
Nnwụchikọ na ikpe nke ndị niile aka ha dị na nsogbu Umumbo-Omor ga-abụ ihe nkụzi wee nye ndị ọzọ ga-achọ iweta nsogbu na adịghịnotu  n’akụkụ ọ bụla na steeti a.
Otu o sila dị, Kọmishọna ahụ kwere nkwa ezi ọrụ nke gọọmentị banyere ime steeti Anambra ka ọ bụrụ ebe a kacha nwe udo n’ala anyị, ma gafekwaa.
GỌỌMENTI Etiti ekwuputala na echi bụ Fraidee, ọnwa Juunu ga-adị n’abalị iri na abụọ ga-abụ ụbọchị ezumike public holiday iji cheta maka ọchịchị onye kwuo uche ya Democracy Day n’ala any nke afọ a bụ 2020.
Minista na-ahụ maka ime ime interior, Ogbeni Rauf Aregbesola kwuputara nke a n’aha Gọọmenti Etiti na Monde n’Abuja site n’ozi nke ode akwụkwọ ọkpụtọrọkpụ ngalaba ahụ, Oriakụ Georgina Ehuriah binyere aka na ya.
O tokwara ndị hibere ọchịchị a heros of democracy maka nkwudosike na aja ha chụrụ nke mere ka e nwee ọchịchị onye kwuo uche ya na Nigeria.
Ọ gara n’ihu kpọkuo ụmụ Nigeria niile ka ha soro nzọ ụkwụ ndị ahụ ma kwadokwa ọchịchị onyeisiala Muhammadu Buhari iji wee nwetazuo ebumnuche ndị ahụ ji kpaa ike dị egwu.
O kwere ndị Nigeria nkwa banyere mbọ  ibuso korona agha nke Gọọmenti Etiti na-agba.Ọ dụrụ ọdụ ka ụmụ Nigeria gbaa mbọ ịkwụsị nkesa nje korona site n’isonye ihe iwu kwuru.
Mbugharị ahụ e bugharịrị ya bụ iji kwanyere Chief M.K.O Abiola lara mmụọ ugwu bụ onye tuuru ugo na nhọpụta onyeisiala nke e mere ka ọnwa Juunu dị ụbọchị iri na abụọ n’afọ 1993.Onyeisiala Buhari nyekwara Abiola nkwanye ugwu kacha elu n’ala anyị Grand Commander of the Federal Republic’.
Ndị ọzọ a ga-enyekwa nkwanye ugwu bụ onye na-esoka Abiola running mate Alhaji Babagana Kingibe na onye na-akatọ imegide mmadụ Human rights activist, Chief Gani Fawehinmi SAN lagoro mmụọ.Ha abụọ ga-erita nkwanyeugwu nke abụọ kacha elu n’ala anyị Grand Commander of the Nigeria GCON, bụ nke a na-enye osote onyeisiala.
ỌŃỤ dara na steeti Anambra na nsonso a dịka ọchịchị Willie Obiano kere akpa osikapa dị narị anọ nye ndị ntorọbịa obodo dị otu narị na iri iteghete na otu dị na steeti ahụ n’otu n’otu.
E kwuru na e bunyekwara ndị ntorọbịa si obodo ndị ka n’ọnụ ọgụ akpa osikapa karịa ibe ha.Ha gụnyere Onitsha, Obosi, Ogbaru, Nkpor, Awka, Nnewi na ndị ọzọ.
Ikesa osikapa ahụ nke malitere n’Aguleri nke dị n’okpuru ọchịchị Anambra East ka e kwuru na ego e tinyere na ya ga-eru ọkara ijeri naịra ma bụrụ nke a kọwara na e mere ya iji mejupụta nkwa Gọvanọ Obiano kwere ịgbatara ndị ọ na-achị ọsọ enyemaka na nsogbu korona.
Kọmishọna na-ahụ maka ọchịchị ime obodo na ihe gbasara echichi chiifu Commissoner for Local Government, Community and Chieftaincy Affairs Maazi Greg Obi hafere osikapa ndị ahụ n’aka ndị nnọchite ndị ntorọbịa na steeti ahụ n’aha Gọvanọ.Ọ kọwara na Obiano kpebiri ịkwalite ndụ ndị mmadụ, ọ kachasị ndị ntorọbịa.
Kọmishọna na-ahụ maka ọdị mma ndị ntorọbịa Youth Entrepreneurship and Creative Economy Maazị Afam Mbanefo toro Obiano maka afọọma ya, nke ọ na-eme n’akpaghị oke okpukperechi ma ọ bụ otu ndọrọndọrọ ọchịchị onye nọ.
Nke a bụ otu n’ime ọtụtụ ihe dị otu a nke a na-anụ n’ala anyị kamgbe izuụka olemole, ma bụrụkwa nke kpatara ngagharị iwe na nkatọ site n’aka ndị mmadụ.
Onye kụziiri ya na kọleji ma bụrụkwa osote onyeisi ụlọakwụkwọ ha oge ahụ, Edith Otoibhi kọwara ya dịka nwa maara akwụkwọ, mara ihe, na-ekwu eziokwu ma nwekwaa nsọpụrụ n’ebe mmadụ nọ.
Otu o sila dị, ndị uweojii ekwuola na ha anwụchịkọọla ndị mmadụ maka ya bụ arụ.Ha kọwara na ndị ọ kacha mara enyochaala ma chọpụta mkpụrụaka fingerprint nke onye ahụ a nwụchikọrọ n’ihe e ji emenyụ ọkụ fire extinguisher ha jiri kụgbu ya.
Ọga kpatakpata ndị uweojii ekwuputala na a ga-eziga ndị nnyocha pụrụ iche n’ogige ndị uweojii niile n’ala anyị, ndị ga na-ahụ maka ndakpo na mmetọ ụmụaka.
OTU nwaanyị aha ya bụ Hauwa’u Sulaiman gbara afọ iri atọ na anọ, ma bụrụ onye mụrụla ụmụ iri na atọ na mbụ a mụọla ejima  anọ quadruplets.
Nne ejima ahụ kwuru sị Agbasiri m ike nke ọma.Ndị ọrụ ahụike kwuru na a ka ga-elerukwu anyị anya tupu a hapụ anyị ka anyị laba.
Di ya bụ Sulaiman Muhammed kọwara na nwunye ya adịla na mbụ mụọ ejima atọ ugboro abụọ, ejima abụọ ugboro abụọ,otu nwa ugboro atọ, n’oge dị iche iche tupu ọ mụọ ejima anọ ugbu a.Muhammed bụ onye ọkwọ ụgbọala, kelere Chineke maka iji ụmụaka ndị ahụ wee gọzie ha.
N’akụkụ nke ya, onyeisi ndị dọkịnta na ngalaba ụmụaka ABUTH bụ Isa Abdulkadiri kwuru na ụmụaka ahụ nọ ọnọdụ dị mma.
Ka ọ dị taa, aka ndị uweojii na steeti Anambra ejidela otu nwata nwoke a na-enyo enyò na ọ bụ onye ohi, oge ọ pụnaara mmadụ àkpà ego ya n’ike ma chọọ ka o rie oso.
Nwata nwoke ahụ bụ onye a nwụchikọrọ na mpaghara njikọ ụzọ Regina Caeli dị n’Awka, n’okporo ụzọ awara-awara ahụ siri Enugu gaa Ọnịtsha, ma bụrụkwa onye ndị mmadụ chọdịrịrị itigbu etigbu oge e jidere ya tupu ndị uwe ojii wee zọpụta ma buru ya pụọ.
Akụkọ kọkwara na mpempe mgbọ egbe ahụ nwokorobịa ahụ gbara oge ahụ metụrụ mmadụ anọ nọ n’ebe ahụ, n’agbanyeghị na o merụghị ha ahụ nke ukwu maọbụ metụta ha na njọ.
Dịka ọnụ na-ekwuru ndị uweojii na steeti ahụ, bụ Maazị Haruna Mohammed siri kọwaa, a kpọzịrị mmadụ anọ ahụ wee gaa ụlọọgwụ maka inye ha ọgwụgwọ, tinyekwuoro nwata nwoke ahụ, n’ihi na ndị mmadụ kụrụ ya isi aba okpu ụbọchị ahụ.
Ọ sịkwazị na nnyocha ka na-aga n’ihu bànyere okwu ahụ ugbua, nke, mgbe e mechara ya, a kpụpụ nwa amadi ahụ ụlọ ikpe.
IGBO sị na ọ na-abụ egwu dagharịa, a tụgharịa ọkpà egwu, maka na onye ụlọ ya na-agba ọkụ anaghị achụ oke.
N’ịgbaso nke a, gọọmenti steeti Anambra ewepụtala usoro ọhụụ a ga na-agbasozị wee na-akwa ozu n’ime steeti ahụ, iji belata mgbasa ọrịa nje korona na ya bụ steeti.
Nke a bụ nke e mere ka ụwa mara site n’ozi a kụpụrụ n’isi mbido izuụka a banyere usoro ọhụụ ahụ, bụ nke ọ bụ ode akwụkwọ izugbe steeti ahụ, bụ Ọkammụta Solo Chukwulobelu binyere aka na ya.
Ọkammụta Chukwulobelu sikwara n’ozi ahụ chètara ọhaneze steeti ahụ na Gọvanọ Willie Obianọ ebinyela aka n’akwụwkọ iwu korona, bụ nke kpọpụtasịrị ntụziaka dị iche iche a ga na-agbasozị na steeti ahụ ugbua maka ọrịa ahụ, ya na ntaramahụhụ dịịrị onye ọbụla nupùrù isi na nke ọbụla n’ime ya.
Dịka o siri dị n’usoro ọhụụ ahụ e wepụtara a ga-esi na-akwazị ozu, onye ọbụla mmadụ nwụnahịrị ga-eli ya ozigbo, ma bụrụkwa nke a ga-eme n’ịgbaso ntụziaka ahụ gọọmenti nyere maka ibelata mgbasa ọrịa korona.
Ozi ahụ a kụpụrụ kọwara na a gaghị na-akarịzịkwa mmadụ iri atọ n’otu mgbe n’ebe ọbụla a na-akwa ozu na steeti ahụ, ma mekwa ka a mara na onye ọbụla nọ ebe ahụ a na-akwa ozu ga-eyirịrị uwe mkpuchi imi bụ facemask, ma nọpụgakwa anọpụga n’ebe mmadụ ibe ya nọ.
Ozi ahụ dọkwara aka na ntị ka a ghara ikwe ka onye ọbụla ọnọdụ okpomọkụ ime ahụ ya gafere 37.9 sentigredi gafee maọbụ bànye n’ebe ahụ.
ONYE uweojii nke nọ na Special Protocol Command Unit nke steeti Lagos aha ya bụ Sergent Okema Azuquo a sụgbuola lnspector Adekunle Ilesanmi Francis.Ọdachi a dapụtara n’Oke-Ado dị na steeti ahụ.
Azuquo sụrụ Francis mma n’ụlọ ebe obibi ha rented apartment nke mere na ọ nwụrụ ka ọ nọchara abalị olemole n’ụlọọgwụ.
AKPATAOYI wụrụ ndị mmadụ dịka ha gụrụ site n’ọnya nwudude social media ka otu onye ohi siri bịa ohi n’ụlọ mmadụ wee rurukwuo nkịta na-eche ụlọ, dịka o zuchara ohi.
GỌVANỌ steeti Abia bụ Okezie Ikpeazu ebutela korona.Ka ọ dị ugbu a, ọ nọzi na nchekwa isolation ma na-anara ọgwụgwọ.
Dịka Kọmishọna na-ahụ maka mgbasaọzi na steeti ahụ John Kalu si kwu, igwe ndị ọrụ ahụike nọ na-agha ike n’anwụ n’ebe ọ nọ.
Kalu kwukwara na Gọvanọ ahụ agwala osote ya bụ Ude Chukwe ka ọ na-arụ ọrụ n’aha ya n’oge a ọ na-anara ọgwụgwọ.
Dịka o siri kwu, Gọvanọ Ikpeazu adịla na mbụ nye ndị NCDC ọbara ya maka nnyocha, ma gwakwa ndị ọrụ ya ka ha mee otu aka ahụ, ma ọbara ya gosipụtara na o bughị nje korona.
Atụmatụ inye nkuzi ahụ bụ nke a weere ọnọdụ ma n’ahịa, n’ọdụ ụgbọala, ogige ebe obibi ndị uwe ojii, nà mpaghara ebe ndị ọzọ dị iche iche, ma bụrụkwa nke a nọrọ na ya wee kèé ndị mmadụ uwe mkpuchi imi bụ facemask karịrị otu puku n’ọnụọgụgụ.
Ụfọdụ ndị òtù ahụ sonyere na mmemme ahụ gụnyèrè Oriakụ Ify Okonkwo, Oriakụ Ada Obuezie, Oriakụ Ezeibe Franca, Oriakụ Ogueto Julia Chinwe, Oriakụ Perpetual, Maazị Alpho Ekpemogu, Oriakụ Chinyelu Mba, Oriakụ Ifeyinwa Okonkwo, Nwaada Chisom Nwadibe, Oriakụ Ijeoma, Oriakụ Adaora Obuezie, Oriakụ Chioma Onyenucheya, tinyere ndị ọzọ.
Janet gbara afọ iri asatọ na atọ tupu ọ laa mmụọ.Onye kwuputara banyere ọnwụ ya bụ diọkpara ya bụ Patrick Okwaraji.
Patrick kwuru na a gwala minista na-ahụ maka egwuregwu n’ala anyị bụ Sunday Dare na ndị otu Nigeria Football Federation NFF banyere ọnwụ ahụ.
Ọ kọwakwara na ezinaụlọ ha anọkọbeghị iji kwuputa usoro akwamaozu, ma kwukwaa na ha na ndị Umudioka nke dị n’Orlu na steeti Imo ka ga-enwe nzukọ banyere nke ahụ.
Onyeisiala Nigeria bụ Muhammadu Buhari ezigarala ezinaụlọ Okwaraji ozi nkasiobi.Buhari n’ozi nke si n’aka okwuputa okwu ya Femi Adesina kwuru na dịka onye nne nke nwa ya nwụrụ site n’ụzọ ntụmadị, na o kwenyere na e kwesịrị ikene acknowledge Janet maka nkwụdosi ike n’agbanyeghị ọdachị.
Ka anyị cheta na nwa Janet bụ Sam Okwaraji dara ma nwụọ ebe ọ na-agbara ala anyị Nigeria bọọlụ ka ọnwa Ọgọstụ dị n’abalị iri na abụọ n’afọ 1989.
Adesina kwuru sị Onyeisiala kwenyere na a ga na-echeta Lady Okwaraji, onye nwa ya Samuel nwụrụ n’Ọgọstụ 1989 dịka ọ na-agbara Super Eagles bọọlụ maka iko mba ụwa.A ga na-echeta ya maka aja nke ezinaụlọ ahụ chụụrụ ala anyị.
Ọ ONYEISIOCHE otu na-ahụ maka ndị ala anyị nọ mba ọzọ Nigerian Diaspora Commission NIDCOM bụ Abike Dabiri-Erewa ekwuputala na otu nwaanyị onye Nigeria aha ya bụ Peace Busari onye nke a chọrọ irefu dịka a kpọbara ya ka ahịa na mba Lebanon ajụla ịlọghachị ala Nigeria.
Onyeisioche NIDCOM onye kwuru nke a n’izuụka gara aga dịka ya na Ambasadọ mba Lebanon na Nigeria bụ Houssan Diab na-akparịta, kọwara na nwaanyị ahụ anabataghị oku niile a na-akpọ ya ka ọ lọghachi Nigeria.
Dabiri kwuru na Busari onye nke gbara afọ iri atọ na atọ kwuru na ya enwetala ọrụ ọzọ nke mere na ya chọziri ịnọ na mba Lebanon.
Ọbụladi arịọrịọ gọọmenti steeti Oyo rịọrọ ya e meghị ka ọ gbanwee obi ya n’ihi na ọ nọ na-ekwu na o kpebiela ịnọ mba ahụ.
Dabiri-Erewa gara n’ihu kwuo na ya gwara nwaanyị ahụ bụ Busari okwu n’ekwenti na ya kọwaara ya na ọ banye na nsogbu ọbụla onweghị onye ọ ga-akpọku.Mana o kwuru na ya achọghị ịlọchigha azụ, na ya enwetala ọrụ ọzọ.
Ọ rụtụrụ aka na Ambasadọ mba Lebanon na Nigeria kwuru na a ga-eleba anya gbasara ohere a na-enye ndị mmadụ maka ọrụ na mba ahụ work permit.N’ihi na ndị na-edu ha agents nọ na-anakọrọ ha ego n’achọghị ịma maka ọdị mma ndị ahụ na-aga ịrụ ọrụ.
ỤLỌỌRỤ ahụ na-ahụ maka ịgbasa ozi azụmahịa na steeti Anambra, bụ ụlọọrụ Anambra State Signage and Advertisement Agency ANSAA’ amalitela ịkụtùsì ihe mgbasa ozi azụmahịa bụ Billboard’ e tinyesiri n’ebe iwu akwadoghị, ndị tara nchara, na dị nke mebisiri emebi na Nnewi, dị n’okpuru ọchịchị Nnewi North.
Ọ katọrọ etu ụfọdụ si etinye nke ha aghara aghara n’ebe ezighị ezi, ma n’okpuru ebe eriri ọkụ gara nakwa ebe ndị ọzọ adịghị mma n’anya, bụ nke nwere ihe egwu dị iche ọ na-eweta.
ỤMỤAFỌ obodo Ossomala dị n’okpuru ọchịchị Ọgbaru bi na mba USA ekesàarala ndị obodo ahụ akpa osikapa ruru iri abụọ na asatọ n’ọnụọgụgụ, iji belatara ha agụụ na ihe isi ike ndị ọzọ ha nwere ike ịdị na-agabiga n’ime oge ugbua n’ihi ọrịa nje korona.
N’okwu nke ya na mmemme ahụ, eze ọdịnala obodo ahụ, bụ Igwe Victor Awogu, nke onye nọchitere anya ya bụ otu onye n’ime ndị ichie ya, bụ Maazị Patrick Chukwuma fọrọ ekele n’ụkpa wee bunye ndị ahụ tụkọtara erimeri ahụ, ma kọwaa ha dịka ndị obodo ahụ ji eme ọnụ.
Maazị Stephen Mbieri bụ onyeisi ógbè Isiolu dị n’obodo ahụ tinyekwara olu wee kelee ndị ahụ bunyere ha erimeri ahụ, ma kwe nkwà na a ga-ekesa ya etu o siri kwesi.
A nọkwazịrị na mmemme ahụ wee kee akpa osikapa ahụ nyegara ndị nnọchianya ógbè iteghete e nwere n’obodo ahụ ka ha gazie kesaara ndị ógbè ha dị iche iche.
Iwuoba ekwuola na otu ahụ ga-eme ncheta ọnọdụ ọjọọ ụmụaka na mkpụrụ abalị iri n’ọnwa June na Steeti Anambra.O kwuru nke a na mkparịta ụka nke dị n’etiti ya na onyeisi ụlọọrụ ANPC, Sir Chuka Nnabuife n’Awka.
Ọ gara n’ihu rịọ onyeisi ọlọọrụ  ANPC, Sir Chuka Nnabuife ka ọ kwado atụmatụ otu ahụ dịka ha na-atu anya na ọ ga-amịta ezi mkpụrụ.
Nwada Ogechukwu nyere ndụmọdụ ma rịọ ka ndi okenye ma ọ bụ nne na nna kaba ahụ n’ịzụ ụmụ ha n’akwụkwọ iji belata ajọ akparamagwa ụmụaka n’abawanye n’ọnụọgụ.
Oke mmemme ahụ bụ nke weere ọnọdụ n’ogige ụlọ omeiwu ahụ dị n’Awka, ma bụrụkwa nke e jiri àjà maasị dị asọ wee malite, bụ nke ọ bụ Bishọọpụ ụka Katọliiki na dayọsiisi Awka, bụ Bishọọpụ Paulinus Ezeokafor nọ n’isi ya.
Na mbụ n’okwuchukwu ya n’àjà maasị ahụ, Bishọọpụ Ezeokafor kelere ndị omeiwu ahụ maka ezi mmekọrịta dị n’etiti ha na isi ọchịchị steeti ahụ, ma kpọkwazie òkù ka ha jigidesie nke ahụ ike n’ihi ụzọ dị iche iche o sigoro nye aka  n’ịkwàlite ezi ọchịchị na steeti ahụ.
Ọ dụkwara ndị omeiwu ahụ ka ha gbaa mbọ na-akwalite usoro ọchịchị onye kwuo uche ya site n’ọrụ ha, ma dụkwa ha ọdụ ka ha na onwe ha bụ ndị gọọmenti gbakwa mbọ na-erube isi nye iwu dị iche iche ha na-eme.
N’okwu ya na mmemme ahụ, aka na-achị steeti Anambra, bụ Gọvanọ Willie Obianọ kelere ndị omeiwu ahụ ọzọ maka etu ha sigoro rụọ ọrụ ha nakwa ihe dị iche iche ha mepụtagoro n’ime otu ahọ gara aga, ma dụkwazie ha ka mee nke ọma karịa n’ọdịnihu.
Gọvanọ Obianọ jikwara ohere ahụ kpọkuo Ndị Anambra ka ha na-agbaso ntụziaka ahụ gọọmenti nyere banyere ọrịa nje korona, ma na-erubekwa isi nye iwu ọrịa korona, bụ nke ọchịchị ya binyegoro aka ma wàtakwa ọgọdọ itinye ya n’ọrụ n’ozuzu oke, iji belata mgbasa ọrịa ahụ n’ime steeti ahụ.
Ha abụọ kwekwwazịrị nkwa ịga n’ihu na-anọchite anya ndị ọgbọ nta nkwado ha nke ọma ma na-arụkwa ọrụ ha nke ọma dịka o siri kwesi n’ụlọ omeiwu ahụ.
A nọkwazịrị na mmemme ahụ wee bụọ abụ olu ọma dị iche iche site n’aka ndị ọbụ abụ ụka Katọliiki na dayọsiisi ahụ.
A NWUCHỊKỌỌLA otu nwoke dịka ọ dakporola ma kwaa ụmụnwaanyi dị iri anọ 40 n’ọnụọgụ iko n’ike n’otu afọ, n’ime otu obodo nke dị na steeti Kano.
Onye okwuputa okwu ndị uweojii na steeti ahụ, Abdullahi Haruna kwuru na ọ bụ otu nwaanyị jidere nwoke ahụ n’ime ọnụ ụlọ bedroom ụmụ ya.Dịka o siri kwu, nwoke ahụ gbara ọsọ ma ndị agbataobi chụrụ ya ọsọ, wee jide ya.
Ndị ahụ a dakporo gụnyere agadi nwaanyị gbara afọ iri iteghete na ise, iri asatọ, ma tinyere ụmụaka, ma ndị dị afọ iri.Dangora bụ obere obodo na steeti Kano.
Eze obodo ahụ bụ Ahmadu Yau kwuru na ya bụ nnwuchikọ a nwụchikọrọ nwoke ahụ dabara nke ọma.O kwuru sị’ Ndị Dangora na-enwe ańụrị n’oge a, anyị nwere olile anya na a ga-enwe ikpe mkwụmọtọ.
Ndị bi n’ogbe ahụ gwara ndị nta akụkọ na ha bi n’ụjọ n’ime otu afọ, ọ bụladi n’ime ụlọ ha, n’ihi na ha nụrụ na onye na-awakpo ma na-akwa ụmụnwaanyị iko n’ike na-arị elu aja fences ndị mmadụ wee na-abata na-akwa ụmụnwaanyị iko n’ike n’ime ụlọ ha.
Nwoke ahụ na-adakpo ụmụnwaanyị onye nyere aha ya dịka Muhammadu Zhul-Falalu Alfa, kwuru sị na ya bụ onye steeti Kastina were bịa Kwanar Dangora maka ibi ndụ ya.Na o tinyere onwe ya n’ụlọakwụkwọ dịka ọ na-azụ ahịa ọpapa groundnuts.
O kwuru sị Anwụchịkọrọ m ka m pụtara n’abalị ịdakpọ ụmụnwaanyị, kwaa ha iko n’ike.E jidere m ka m gba ọtọ wee bata n’ụlọ Dantala, makana ihe m na-emekarị bụ iyipu akwa m gbarazie ọtọ n’ihi na ọ na-ad mfe ma ị chọọ dakpo nwaanyị n’ike.
Iji mee ka ndị mmadụ mata na nsogbu ha agaala, ha kedoro ya na poolu wee ruo ụtụtụ ka ndị mmadụ wee hụ ya.
Otu o sila dị, ha mechara kpọga ya n’ogige ndị uweojii Kano State Police Command’s Criminal Investigation Department dịka ha kpọgachara ya na nke eze ha.
A na-akpọkuzi ụmụ nwaanyi niile ọ dakporo ka ha pụta nye mkpesa mmaka ọdịmma nke ha n’ihi na a ga-achọpụta ọnọdụ ahụike nwoke ahụ, iji mata ụdị ọrịa o kesara ụmụ mmandụ.
MMADỤ asaa si n’otu ezinaụlọ atụfuola ndụ ha n’ihe mberede nke mere n’okporoụzọ si Ogidi gaa Abatete dị n’okpuru ọchịchị Idemmili North na steeti Anambra.
Ọ bụ ụgbọala tipa Mercedes Benz tipper bu aja na bọọsụ Mercedes Benz 608 bu mmadụ iri na iteghete ka ya bụ ihe mberede dakporo, ma bụrụ nke hapụrụ ọtụtụ ndị mmadụ gụnyere otu obere nwa na mmeru ahụ.
Dịka otu onye ọ nọ ka o mere si kwu, tipa ahụ kụturu ụgbọala bọọsụ ahụ n’ihi na otu ụkwụ taya ya gbawara nke mere na ọ kwọ ụgbọala ejikwataghị ya.
Onye ọrụ nchekwa njem okporoụzọ Sector Public Education Officer nke Federal Road Safety Corps, Pascal Anigbo onye kwuputara na ya bụ ihe mberede mere n’eziokwu kọwara na a dọnyela ozu ndị ahụ nwụrụ anwụ n’ọba ọzụ ebe ndị meruru ahụ na-anara ọgwụgwọ.
O kwuru sị Anyị natara oku maka ihe mberede okporoụzọ nke dapụtara n’akụkụ Buckle Polytechnic n’ụzọ si Ogidi gaa Abatete.E zigara ndị ọrụ FRSC nke kọmandi Nteje ebe ahụ ozigbo.
Anigbo gara n’ihu kwuo na ndị ihe mberede ahụ metụtara dị ụmụnwoke iri na asaa, otu nwaanyị na obere nwa nwaanyị, ma kwukwaa na ndị obodo ahụ bugara ha ụlọọgwụ Twinkle Hospita, Ogidi.
KA ọ gachaara otu izuụka kpọmkwem ihe mberede okporo ụzọ tara isi mmadụ isii n’Ọnịtsha, ihe mberede okporo ụzọ ọzọ adapụtakwa n’Ọnịtsha ahụ, ma merụọ ọtụtụ ndị mmadụ ahụ.
Dịka o siri kọwaa, ihe mberede ọhụụ ahụ bụ nke weere ọnọdụ ụbọchị Tuzdee na mpaghara ahịa ebe ahụ a na-ere akụrụngwa e ji arụ ụlọ, bụ Building Materia Market’ n’okporo ụzọ awara awara ahụ siri Enugu gaa Ọnịtsha.
Mmadụ atọ nọ n’ime ụgbọala ahụ nke gụnyere otu nwoke abụọ na otu nwaanyị nwetagbadoro ihe mmerụ ahụ n’ụdị dị iche iche.
Ndị ọrụ FRSC burukwazịrị ndị ahụ ozigbo gaba n’ụlọ ahụike Iyi-Enu Specialist Hospital’ dị n’Ogidi, bụ ebe ha nọkwazị anara ọgwụgwọ ugbua.
OKE ihe mberede okporo ụzọ adapụtala ma taa isi mmadụ abụọ mmadụ, merụọkwa ọtụtụ ndị mmadụ ahụ na nso-nso a n’ime steeti Anambra.
Maazị Paschal Anigbo, bụ onye na-ahụ maka mmekọrịta oheneze na ụlọọrụ Federal Road Safety Corps FRSC’ na steeti Anambra mere ka ụwa mara nke a site n’ozi ọ kụpụrụ ụbọchị Tuzdee, n’aha onyeisi ụlọọrụ ahụ na steeti ahụ, bụ Maazị Andrew Kumapayi.
O mere ka amara na ihe mberede ahụ weere ọnọdụ n’ihu ọdụ ụgbọala Peace Mass Transit’ dị na mpaghara Upper Iweka, n’Ọnịtsha, ma kọwakwa na ọ bụ ngharịpụ nke ihe e ji akwụsị ụgbọala, bụ breeki kpàtàrà ya bụ ihe mberede okporo ụzọ.
E wezuga mmadụ abụọ ahụ nwụrụ anwụ, mmadụ asatọ ndị ọzọ n’ime mmadụ iri nwoke ise na nwaanyị ise ihe mberede okporo ụzọ ahụ metụtara nwetara mmerụ ahụ n’ụdị dị iche iche, ma bụrụkwa ndị nọ n’ụlọọgwụ Toronto ahụ anara ọgwụgwọ ugbua.
Onye ọnọ mgbe o mere kọwara na ọ bụ ịgba oke ọsọ, ya na ụgbọala isi n’usoro ezighị ezi wee gbafere ibe ya bụ wrong overtaking’ n’asụsụ bekee kpàtàrà ihe mberede ahụ.
Otu ọ dị, n’ime mmadụ anọ ihe mberede okporo ụzọ ahụ metụtara o nweghị onye nwụrụ, kama ọ bụ naanị otu onye nwetara mmerụ ahọ, bụkwa onye e buru gaa n’ụlọọgwụ ozigbo maka inye ya ọgwụgwọ.
IGBO sị na ọ na-adị mma ibu ụzọ maa ọkwa mmiri tupu ozuzo ya, maka na ekwughị ekwu màrà ọnụ, ebe anụghị anụ màrà ntị.
N’ịgbaso nke a, gọọmenti steeti Anambra ekwuola na ọ ga-amalite ịnwụchi ụgbọala na imechi ọdụ ụgbọala dị iche iche na-adịghị erube isi nye iwu ahụ gọọmenti tiri banyere ọrịa nje korona, malite n’izuụka a.
Nke a bụ nke e kwupụtara site n’ọnụ Kọmishọna na-ahụ maka njem okporo ụzọ na steeti ahụ, bụ Maazị Afam Mbanefo, n’ọgbakọ ya na ndị isi òtù dị iche iche jikọtara ndị na-anyà ụgbọala na steeti ahụ nwèrè n’Awka bụ isi obodo steeti ahụ.
Dịka o siri kọwaa, atụmatụ ọhụụ a bụ nke ọ bụ ndị òtù ahụ na-ahụ maka itinye amụmà iwu korona n’ọrụ na steeti ahụ gà-etinyekwa ya n’ọrụ, ma bụrụkwa nke a ga-ejikwa ụlọikpe ngagharị wee na-etinye n’ọrụ, iji na-ekpe ndị dara iwu ahụ ikpe ozigbo a nwụchiri ha.
NDỊ uweojii kọmandi steeti Imo ekwuputala na ha nwụchikọrọ otu nwaanyị gbara afọ iri abụọ na ise maka ịtapụ amụ di ya.Nwaanyị ahụ kpara arụ ahụ dịka di ya na-arahụ ụra.
Ọ kpọkuru ndị nwere ọdụ ụgbọala dị iche iche na ndị isi òtù jikọtara ndị na-akwọ ụgbọala na steeti ahụ ka ha kụziere ndị òtù ha ihe ha kwesiri ịma banyere nke ahụ nakwa ntaramahụhụ dị iche iche na-echere ndị dara iwu ahụ.
Ọ gakwazịrị n’ihu mee ka a mara na ndị òtù ahụ ga-ekpochapụ ọdụ ụgbọala ọbụla a rụrụ n’ụzọ mkpụke maọbụ ebe ndị ọzọ iwu akwadoghị.
Ya bụ ihe nke mere nsonso a n’Umuofuga Umuhu nke dị n’okpuru ọchịchị Aboh Mbise, na steeti Imo ka e kwuru na o nyeghị ndị obodo ahụ ọnụ okwu.
Ọ gara n’ihu kọwaa na ka o ruru n’etiti abalị ha nụrụ oke mkpu nke kpọtere ha n’ụra, ọ bụ otu ahụ ka ha si chọpụta na nwaanyị ahụ atapụla amụ di ya ka ọ na-arahụ ụra.Ha bugara ya ụlọọgwụ n’abalị ahụ.
Dịka o siri kwu, ihe nwoke ahụ jiri bụrụ nwoke nwere ike ọ gaghị arụkwa ọrụ ọzọ n’ihi mmeru ahụ.
Otu o sila dị, ndị ntorobịa iwe na-ewe nke ogbe ahụ hafere nwaanyị ahụ n’aka ndị uweojii, Police Divisional Headquarters, Aboh Mbise.
Dịka DPO bụ Ibiba Thom Manuel si kwu, nwaanyị ahụ nwetakwara mmerụ ahụ site n’ịta arụ bites, tinyere nnukwu mmeru ahụ dị n’ara ya.
AKA na-achị steeti Anambra bụ Gọvanọ Willie Obiano ekeleela ndị uweojii asatọ bụ ndị jidere onye ohi ma gbochie ya ịkpa mkpamkpa n’otu ụlọụka dị n’Awka, isi obodo steeti ahụ.O nyere ha nde naịra abụọ N2million.
Onye okwuputa okwu ndị uweojii kọmandi ahụ, Haruna Mohammed nọ n’izuụka gara aga kwuo na ndị uweojii jidere onye ohi nke chọrọ ịnapụ otu onye si n’ụlọụka akpa ya nke ego dị n’ime ya.
O kwuru sị na ndị uweojii ahụ gụnyere inspektọ atọ, sagentị anọ na otu kọnstable bụ ndị nọ na ngalaba Department of Operatins and Mopol 29 PMF, Awka.’
N’okwu ya ka o nyechara ndị uweojii ahụ onyinye ahụ, kọmishọna ha bụ CP John B.Abang kelere Gọvanọ Obiano na nwunye ya maka ịja ndị uweojii ahụ ike.
N’IJI kwalitekwuo agha ahụ a na-ebu megide ọrịa korona n’ime steeti Anambra, Gọọmenti steeti ahụ amalitela ịchịkọba ọzụzụ na nkuzi ọzọ nyegara ndị ọrụ ahụ ike na steeti ahụ, iji kwadobe ha maka ọrụ chere ha n’ihu.
Ndị dị iche iche ndị sonyere n’ọgbakọ nkuzi ahụ kwere nkwà iburu ozi bànyere ihe ha ga-amụta na mmemme ahụ wee bàá n’ime ime obodo dị iche iche n’okpuru ọchịchị ahụ.
OKE mmiri ozizo nke kpatara iju mmiri flood, emebiela ụlọ ọnụọgụ ya ruru otu narị, ma chụpụ ihe ruru narị mmadụ atọ n’ụlọ n’okpuru ọchịchị Eket dị na steeti Akwa Ibom.
Maazị Ubong Mark onye bi n’Edem Udom dị n’Eket, oge ọ na-ekwuputa ka o siri me kwuru na ya ataala ahụhụ site n’iju mmiri n’ebe ahụ kemgbe afọ asatọ.
O kwuru sị Iju mmiri nke taa dị egwu n’ebe m nọ.Anọ m n’ụlọ na-akwado ịga ụka oge mmiri bidoro batawa n’ụlọ m.Dịka m na-agwa ụnụ ugbu a, atụfuola ọtụtụ ihe m ji biri n’ụlọ dịka akwụkwọ, eletrọniki, akwa, laptọọpụ na ọtụtụ ngwongwo m ndị ọzọ.
Mark gara n’ihu kwuo na ya bụ ọdachị etinyela ọtụtụ ndị bi ebe ahụ, tinyere ndị nwe ụlọ ahịa shops na nsogbu.O kwuru na ngwongwo gburu nde kwuru nde naịra alaala n’iyi n’ihi iju mmiri na-eto n’Eket.
AKA na-achị steeti Anambra, bụ Gọvanọ Willie Obianọ akpọkuola gọọmenti etiti ka ọ gbatara steeti ahụ ọsọ mberede n’ihe gbasaara ajọ ọnọdụ mbize na-akpa ike na mpaghara ebe dị iche iche na steeti ahụ.
O mere ka a mara na mbize eweela ka onye nwenụ ga-ama n’Anambra ma kpakọrọsịkwa ọtụtụ àlà, na-agbanyeghị na steeti ahụ so na steeti kachara nwee ntàkịrị ụbara ala na Nigeria.
Ọ sị na n’ime mbize ruru narị iteghete na iri asaa dị na steeti ahụ, na ọ bụ naanị n’iri na isii ka gọọmenti steeti ahụ jì ọrụ ọrụ n’aka ugbua, site na njikọaka ya na ụlọ ọba ego mba ụwa, bụ World Bank.’
Ọ kpọkuzịrị gọọmenti etiti ala anyị ka o kwuwaa ọnọdụ mbize na steeti ahụ dịka nke chọrọ mgbataọsọ mberede, iji wee memìlaa ma busoo ya agha aka ọkụ aka ọkụ.
N’okwu nke ya, onyeisi ụlọ ọrụ ngo IDC Construction Company’ bụ Maazị Freddy de Kleyn kwùrù na ụlọ ọrụ ahụ ga-agbasi mbọ ike ịkpà mbize ahụ eze, ịrụ ọrụ ahụ n’ogoogo dị elu, nakwa ịrụchàpụ ya n’oge kwesiri ekwesi, dịka nkwekọrịta ya na gọọmenti steeti ahụ siri dị.
O kwupụtàkwàrà ezi olileanya o nwèrè na ha na ndị Nnewi ga-emekọrịta nke ọma n’ogologo oge niile ha ga-arụ ọrụ ebe ahụ.
N’ịgbaso nke a, gọọmenti steeti Anambra akụtusiela ụfọdụ ụlọ na ihe ndị ọzọ dị iche iche ndị mmadụ rụrụ n’ala ya, na mpaghara ebe dị iche iche n’ime steeti ahụ, ma kparàghachikwa ala ya.
Ọrụ ịkụtusi ụlọ ahụ bụ nke a bàgidere site n’aka ụlọọrụ gọọmenti na-ahụ maka atụmatụ ewumewu, bụ ụlọọrụ Anambra State Physical Planning Board ANSPPB’ na njikọ aka ụlọọrụ nchekwa dị iche iche na steeti ahụ, nke gụnyere ụlọọrụ Operation Clean and Healthy Anambra ỌCHA Brigade’ tinyere ụlọọrụ nchekwa ndị ọzọ.
Ọ kọwakwara ihe mere ha jiri kụtusi ụfọdụ ihe ndị ọzọ ahụ ha kụtùsiri na mpaghara ebe dị iche iche, ma gbarụọ ihu etu ndị mmadụ siri kachie ntị na-akpara ala gọọmenti n’ike n’ike na steeti ahụ n’agbanyeghị ọkwa niile gọọmenti na-ama megide nke ahụ.
Ọ dọkwazịrị ndị na-eme ihe dị etu ahụ ka ha sepụ aka na ya n’ihi na gọọmenti steeti ahụ wàtàrà ọgọdụ ịnapụtacha ya ala niile ha kpaara.
Ọ dụkwazịrị ndị na-arụ ụlọ na ihe ndị ọzọ ka ha gbaa mbọ na-enweta ikike na nkwàdo site n’aka gọọmenti tupu ha amalite ịrụ ihe ọbụla ha na-arụ, maka ịkwa
NDỊ ọrụ uweojii na steeti Anambra ejidela otu onye a na-enyo ènyò na ọ bụ onye òtù nzuzo, ma napụtakwa ya égbè o ji eme mkpamkpa.
Ozi ahụ gara n’ihu kọwaa na a ka na-eme nnyocha banyere okwu ahụ, ma na-agbakwa mbọ ijide ndị òtù ya, nke mgbe e mechaara ya, a kpụpụ ya ụlọikpe.
ONYE na-anọchite anya ọgbọnta vootu Aguata 1 n’ụlọ nzukọ omebe iwu steeti Anambra Anambra State House of Assembly Hon.Dr.Cater Dike Nnamdi Umeh ekesakwaala ihe enyemaka ọzọ maka korona na wọọdụ iteghete nke mejuputara ọgbọnta vootu Aguata 1.Nke ahụ bụ agba nke atọ ya ọ na-eme kemgbe korona jiri malite.
Nkesa lhe ndị ahụ bụ nke a haziri n’ụzọ bụ ịgba kpalitere aṅụrị na ịgọ ọfọ ọma n’ime ndị mmadụ.
N’okwu ya mgbe a nọ n’emume ahụ, Hon.Umeh kọwara na n’agbanyeghị  ihe isiike n’oge ugbu a n’ihi korona na ya gbara mbọ inyere ndị ọ na-anọchite anya ha aka, ma rụtụkwa aka na ya na-etinye Aguata 1dịka nke mbụ n’ihe ọbụla ya na-eme.
Hon Umeh, onye bụ onyeisioche kọmiti na-ahụ maka ahụike House Committee on Health, kwuru sị na agba nke abụọ e kesara bụ nke a nọ na ya wee nye ndị ụwa na-atụ n’ọnụ ihe nri dị iche iche food stuffs.
Onyeomeiwu ahụ rụtụrụ aka na ya kpebiri ịgazu wọọdụ iteghete mejupụtara Aguata I bụ nke gụUmuchu wọọdụ I na II, Achina I na II, Uga I na II, tinyere Akpo, Amesi na Nkpologwu.
O kwukwara sị A gara m n’ihu leruo anya n’ikesasị ego, ihe e ji ekpuchi ihu na ihe nri dị iche iche dịka osikapa, agwa na ji n’ebe ndị nke m niile nọ
Otu onye soro rite ihe ndị ahụ e kesara kwuru sị na o nwebeghị mgbe ihe dị otu ahụ n’Aguata I.Ha kpọkuru ya ka o jisiike n’ọrụ ọ na-arụ ma rịọ Chineke ka ọ gọzie ya.
AKA na-achi steeti Anambra, bụ Gọvanọ Willie Obianọ ekwuola na atụmatụ mmiri mpaghara Otuọcha, bụ nke a maara dịka Otuocha Regional Water Scheme ga-amalite ịrụ ọrụ tupuu ọnwa April nke ahọ a.
Gọvanọ Obianọ mèrè ka ụwa mara nke a n’okwu ya oge ọ gara njem ileta ka ọrụ si aga n’ihu ọrọ ahụ dị n’okpuru ọchịchị Anambra East,’ bụkwa ebe ọ nọrọ wee kọwaa afọ ojuju ya bànyere ogoogo e ji arụ ya.
Ọ kọwara na ya bụ atụmụtụ mmiri ga na-ekesàra obodo atọ mmiri, nke gụnyere Agụleri, Ụmụeri na Ụmụọba-Anam ma ọ bụrụ na a rụchaa ya, ebe àgbà nke abụọ ya ga-ekesàra obodo asatọ ndị ọzọ mmiri, ma bụrụkwa nke a ga-amalite ọrụ na ya n’ọnwa Ekeresimeesi ahọ a.
Na ntụnye nke ya, onye nnọchite anya òtù European Union,’ bụ Maazị Hannes Mostert kọwàra etu atụmatụ ọrụ mmiri ga-esi na-arụ ọrụ nakwa otu ọ ga-esi na-ekesàra obodo dị iche iche ga-erita urù na ya mmiri, ma a rụchaa ya.
Dịka nkọwa ya siri dị, atụmatụ mmiri mpaghara Otuọcha bụ nke ga na-amịta mmiri site n’ohimiri Ọmambala a maara dịka Ọmambala River, ma bụkwụkwa nke nwere ikike ịdị na-agwọ mmiri ruru ndè lita iri kwà ụbọchị.
OTU nwoke na-arụ ọrụ oyibo na Lafia, steeti Nasarawa aha ya bụ Christopher Chori ekwuputala otu oke oyi ọtụtụ oge udu mmiri siri mee ka o dinaa ọgọ ya nwaanyị mother in-law Oriakụ Priscilia Kwange onye bịara ọmụgwọ n’ụlọ ya.
Maazị Silvanus Kwange bụ di nwaanyị ahụ nọ n’oke echiche ugbu a banyere  nwunye ya gara ọmụgwọ wee bute afọ ime.Ọ kọwara na kemgbe ọnwa asaa nwaanyị ahụ siri Taraba gaa ọmụgwọ na Nasarawa na ya ahụbeghị ya anya ma ya fọkwa inwe mmekọ.
Akụkọ a nke na-awụ akpatoyi n’ahụ dapụtara dịka nwunye Christopher Chori bụ Faith nwụrụ ka ọ mụchara nwa.Faith bụkwa ada Maazị Kwange.
Ọ bụ ka nne Faith nwụchara ka nna ya bụ Maazị Kwange lụrụ Priscilla.Ka ọ siri dị, kembe ihe karịrị afọ iri Kwange na Priscillia jiri lụ di na nwunye ha amụbeghị nwa.
Mgbe Faith nwụrụ ka ọ mụchaa nwa, Kwange gwara nwunye ya Pricilla ka ọ gaa ọmụgwọ n’ụlọ ọgọ ya nwoke Chori ka o wee lekọta nwa ọhụrụ ahụ nne ya nwụrụ anwụ anya.
Maazị Kwange onye nọbụ n’ọrụ agha military kwuru na ọ bụrụ oge ahụ na ya gaara eji egbe gbagbu ha abụọ ma otu o sila dị, na ya agaghị ada  iwu.
Nke a pụtara ihe na Port Harcourt, isi obodo steeti Rivers ka nwata na-arahụ ụra na ngalaba ụmụaka children department nke ụlọụka Assembly of God Church Rumuepirikom, Port Harcourt furu ka a na-aka ụka.
Nke a gbagwojuru ndị ụlọụka ahụ anya ebe nna nwata ahụ na-efu efu bụ  Eze Nnabugo Igwe nke Egbada dị n’okpuru ọchịchị Onelga na steeti ahụ kpesaara ndị uweojii bụ ndị fooro ntutu ha taa wee malite chọba ya bụ ihe danyere na mmiri n’ike n’ike.
Azikiwe, onye steeti Akwa Ibom kwuru na mgbe ya na-akwado izuru ohi nwa na ya gara na Assemblies of God Church ahụ n’ihi na ya chọpụtara na ha enweghị ihe onyoonyoo CCTV.
Na mbụ, na  ya gara ekpere n’ihi na ahụ adịghị nwa ya nwoke nke mere ka enyi ya nwaanyị na-aga ụka ahụ bụ Lillian Chukwudaah kpọgara ya pastọ ha o wee kpeere nwa ya ekpere.
Ọ bụ mgbe ahụ ka o ji chọpụta na ha enweghị onyoonyoo tinyekwara na enyi ya nwaanyị bụ onye na-ahụ maka ngalaba ụmụaka.
O kwuru sị Abịaghachiri m ọzọ oge ha na-eme emume owuwe ihe ubi harvest wee gaa ozugbo na ngalaba ụmụaka, ebe ọtụtụ ụmụaka dina ala na-arahụ ụra wee kuru otu nwatakịrị pụọ.
Ozugbo ka m kpọrọ Oriakụ Confidence Iheanacho n’ekwentị.Arahụrụ m n’ụlọ ya ebe anyị nọrọ nyochaa nwata ahụ iji chọpụta ma o nwere nje HIV.Enyere m puku narị naịra anọ 400,000 dịka oke nke m.
Confidence Iheanacho, Love Adumo, Ebere Ugonna Blessing kwetere na aka ha dị n’arụrụ ala a, ma kwuo ego ole a kwụrụ ha n’otu n’otu.
N’akụkụ nke ya, nwaanyị e resịrị nwa ahụ, Regina Brunttey Akuru kwuru na Chief Brown Akuru lụrụ ya dịka nwunye n’afọ 2016 ma ya amụtaghị nwa nke mere na ya kpebiri igote nwa adoption.
O kwuru sị na ọ bụ Pastọ Patricia Oluji kuteere ya nwa ahụ n’ụlọ ya ka ọnwa Disemba dị n’abali iri abụọ na atọ, na ya jụrụ ya ma nwata ahụ o kutekwara ya n’ụzọ ziri ezi, ọ gwa ya na ha nwere akwụkwọ ikike ya.
Ọ kọwakwara na ya kwụrụ pastọ ahụ narị naịra iteghete wee kpọrọ nwa ahụ dịka nke ya.O kwuru na ya kụjara ka Pastọ Oluji na ndị uweojii bịara n’ụlọ ya ịnwụchikọ ya, ma gwa ya na o goro nwa e zuru n’ohi.
Pastọ Patricia Oluji n’akụkụ nke ya kwuru na ọ bụ Kute Mubana kpọtaara ya nwa ahụ nke ya kpọnyere Regina Brunttey, na ya amaghị na e zuru ya ezu.Na ego ahụ N900,000 ha kwụrụ na ya zigaara ya Brunttey, na ya ewepụghị ego na ya.
Ka ọ dị ugbu a, kọmishọna uweojii steeti ahụ kwuru na a hafeela nwata nwoke ahụ ha zuuru n’ohi n’aka nne na nna ya, ebe ndị niile aka ha dị na ya bụ arụ ga-apụ ụlọikpe.
AKA na-achị steeti Anambra, bụ Gọvanọ Willie Obianọ nọrọ ụnyaahụ wee gbapee ụlọ ikpe mkpegharị ọhụụ n’Awka bụ isi obodo steeti ahụ, bụkwazị ụlọ ikpe mkpegharị mbụ a na-eguzobe na steeti ahụ.
N’okwu ya oge ọ na-agbape ya bụ ụlọ ikpe, Gọvanọ Obianọ kọwàrà ụbọchị ahụ dịka oke ụbọchị na steeti ahụ, n’ilegara anya nà mpụtara ya n’ebe o mètụtàrà mgbasàwanye nke ikpe nkwụmọtọ, nnwere onwe na ọchịchị onye kwuo uche ya.
O PEKATA mpe ọbụrụ mmadụ iri abụọ nwụrụ pịị ebe mmadụ iri na isii nwetara mmerụ ahụ ebe ha na-ekwo mmanụ a gọzịrị agọzị ka ha na-ekpe ekpere na Tanzania.
Ọ bụ ka ndị mmadụ gara ekpere ụka ọgbara ọhụrụ penticostal service n’otu ama egwuregwu dị n’obodo ahụ a kpọrọ Moshi nke dị na mba ahụ na mgbede Satọdee gara aga ka ya bụ njinji  jiri.
Kọmishọna distrikti Moshi bụ Kippi Warioba kwuru na ihe kpatara ihe mberede ahụ bụ n’ihi mgbe ndị ahụ gara ekpere nukọọrọ n’igwe na-agbaga maka mmanụ ngọzị.
Dịka ya bụ ihe dapụtara n’oge abalị, ndị ọ dị n’aka ka na-eme nnyocha iji chọpụta ma o nwere ndị ọzọ ya bụ ihe metụtara.
Onyeisi ala mba Tanzania bụ John Magufuli zigara ozi mwute ya ma kwuo ka a na-enwe ezi nchekwa n’ụdị nnukwu mmemme ahụ.
ỌKỤ ọgbụgba nnukwu ụgbọala dapụtara ọzọ na Nkpor nke dị n’okpuru ọchịchị Idemmili North na steeti Anambra na Satọdee gara aga, ka o jiri ihe dịka ọkara gafee elekere iteghete nke abalị.
Nnukwu ụgbọala ahụ nke bu ihe e ji edina ala mattresses’, tinyere ụlọ ahịa dị ebe ahụ gbara ọkụ gwoogwoo tupu e menyụọ ya.
E kwuru na ihe kpatara ọkụ ahụ bụ n’ihi na ụgbọala  ahụ bu ibu karịrị ya  lara elu nke ukwu nke mere na o metụrụ eriri ọkụ latrik.N’ihi ya ka o ji gbaa ọkụ, mana ọkọ akọghị ọkwọ ụgbọala ahụ.
Ozi si n’aka onye uweojii na-ahụ maka ọdịmma ha na ndị mmadụ Police Public Relations Officer, SP Haruna Mohammed kwuru na mgbe ha nwetara ozi ahụ ka e zipụrụ ndị uweojii nke Ogidi Divishọn ozugbo bụ ndị mere ngwa ngwa gaba ọrụ ebe ahụ.
PPRO ahụ kwara arịrị na ka ndị ọrụ ngbanyụ ọkụ ahụ bịaruru ka igwe mmadụ iwe na-ewe mob wakporo ụgbọala ha ma were okwute kurie nnukwu ugogbe windscreen ya tupu ndị uweojii abịa zọpụta ha ma duga ụgbọala ahụ n’ebe nchekwa.
N’akụkụ nke ya, Kọmishọna uweojii John B Abang kpọkuru nne na nna, tinyere ndị nlekọta guardians ka ha dọọ ụmụ ha aka na ntị banyere ụdị agwa ahụ ma ọ bụ ha echebiri ihe ga-eso ya.
Ọgbakọ ekpere ahụ nke isiokwu ya bụ ịnọgide n’ihu onyenweanyị Abiding in His presence bụ nke a malitere ka ọnwa Jenuwarị dị n’abalị iri na atọ bịara na njedebe ka ọnwa Febuwarị dị n’abalị abụọ.
A chịkọbara ekpere a na dịnarị dị iche iche na dayọsis Awka, ebe e ji aja maasị dị asọ, ekpere na okwuchukwu wee merube ya.
N’akụkụ nke ya, Bro Polycarp Chidebelu Okekefi bụ onyeisioche CCRN kelere mmadụ niile maka isonye Jesus n’ogbakọ ekpere abalị iri abụọ na otu nke afọ a, bụ onye gwara anyị na o kwesịrị ntụkwasa obi.
Ọgbakọ ekpere ahụ bụ nke e ji oge mgbede wee merube na dinari niile a nọrọ wee mee ya.Ọ bụ ezi ohere ọma nke ụmụ Chineke ji wee tụgharịa uche n’okwu ya.
Iji wete ya n’isi njedebe, e jiri ọgbakọ rally wee mechie ya.E mere nke a n’obi Chukwu St Patrick’s Cathedral, Awka na mgbede Satọdee ọnwa Febụwarị dị n’abalị mbụ wee rụọ ụtụtụ Sọnde abalị nke abụọ.Ya mere e ji nche abalị vigil wee wete ya na njedebe.
N’okwuchukwu ya n’ụka uhuruchi ahụ, Most Rev Paulinus Chukwuemeka Ezeokafor, bụ bishọp ụka Katọlik, dayọsis nke Awka kpọkuru ụmụ Chineke  ka ha na-anọwanye n’ime onyenweanyị.
Bishọp gara n’ihu kwuo sị na ọ dị mkpa mmadụ iso n’òtù dị n’ụka pius societies.O kwuru sị N’otu ọ bụla anyị nọ na ya, ka anyị nọwanye onyenweanyị nso.
Hụ onye agbataobi gị n’anya ka i siri hụ onwe gị n’anya.Ọ dụrụ ndị CCRN ka ha si na ya na-anọwanye Chukwu nso.Ka ọgbakọ ekpere a na-abawanye okwukwe anyị.Ọ kpọkwara oku ka a na-ekpere ala anyị bụ Nigeria ekpere.
E jizi nkụzi na ekpere wee nọọ ọnọdụ ndeeri.Ebe ndị ụkọchukwu na ụmụ Chineke nọ wee nye ya otito.Fr Stephen Echezona na ndị ụkọchukwu ibe ya nọ wee bulie aha Chineke elu.
Ka e mechara nke a n’ụzọ ụtụtụ ụbọchị ụka ndị ụkọchukwu ji aja maasị dị asọ wee weta emume ahụ n’isi njedebe.
Ọ KPỌTỤRỤ akpọtụ ma zụọ azụọ nso nso a n’Ukpo dị n’okpuru ọchịchị ime obodo Dunukọfịa nke steeti Anambra, dịka ajọ ọkụ ọgbụgba dabìdòrò ma gbarikọọ ebe a na-azụ anụ ụlọ, bụ Sunday Ezeaku Modern Integrated Agricultural Farm’ dị na Ndiagụ-Isiekwulu.
N’okwu ya bànyere nke ahụ, onye nwe ebe ahụ, bụ Maazị Sunday Ezeakụ, kọwàrà na ya na ndị ezinaụlọ ya adịlaarị na mbụ menyụọ ọkụ nke na-agbabụ n’ọhịa dị n’akụkụ be ya, mana ha amaghị na ya bụ ọkụ abànyelarị n’ụlọ anụ ya.
O kwùrù na ihe ọkụ mèrè n’ụlọ anụ ya, bụzị nke ha chọpụtàrà echi ya, mèzịrị ka o siere ya ike ịsọnyụ ọkụ ahụ, ya na ndị ezinaụlọ ya na ndị ọzọ gbataara ya ọsọ enyemaka ike, tupuu ndị ọrụ nsọnyụ ọkụ na ndị uwe ojii abịaruo ebe ahụ.
Onye na-ahụ maka mmekọrịta ndị mmadụ Public Relations Officer nke Nigeria Security and Civil Defence Corps, Chimeziri Lowell kwuru na ya bụ ihe mere n’ụzọ ụtụtụ Tuzdee.
Lowell gara n’ihu kwuo na ọ bụ ndị omekome na-ezu ohi mmanụ oil bunkering n’ogbe ahụ kpatara e ji wee nwee mgbigbọ ahụ.
Kọmandanti NSCDC nke steeti ahụ bụ Raji Ibrahim na ndị otu ọrụ ya nwara oke ha maka inyocha ka o si me.
AHANYELA mmemme egwuregwu ndị uweojii nke 2020 na-aka Anambra steetị.Mmemme egwuregwu a ga-amalite na abalị iri abụọ na iteghete nke ọnwa Febụwarị n’Awka, n’Awka ka Anambra kwuru na ọ chọrọ ka ọ bụrụ ọpụrụiche.
Aka na-achị steeti Anambra nọrọ na mbido izu ụka a wee mee mmemme ikpughe ákàrà ngosi ọhụrụ logo na njirimara mascot maka asọmpi egwuregwu otu jikọtara ndị uwe ojii n’ala Nigeria, nke ahọ 2020.
Gọvanọ Obianọ, onye ọ bụ steeti ya ga-ele ọbịa n’asọmpi egwuregwu ahụ nke ahọ a, mèrè ya bụ mkpughe akara njirimara ahụ n’isi ụlọ ọrụ ndị uwe ojii dị n’Abụja bụ isi obodo ala Nigeria.
O kwùrù na asompi egwuregwu ahụ ga-enye aka ịkwàlite ọnọdụ egwuregwu n’ime steeti ahụ ya na njem nlegharị anya, n’ihi ụdị akụrụngwa dị iche iche a ga-arụnyesi ebe ahụ maka ya ya bụ egwuregwu.
O mekwara ka a mara na nke ahụ ga-enye aka kwàlite ezi mmekọrịta na njikọaka n’etiti ndị uwe ojii na ọhaneze n’ala Nigeria gbaa gburugburu.
O kelekwazịrị ya maka ịnabàtà ka steeti ya lee ọbịa n’asọmpi egwuregwu ahụ na-abịa n’ihu, ma kwe ya nkwa na njikọ aka steeti Anambra na ndị uwe ojii ga-aga n’ihu, ma na-amịtakwa ezi mkpụrụ, ọ kachasị n’ime steeti gaa n’ihu ịbụ ejiamaatụ n’ihe gbasaara ezi ọnọdụ nchekwa.
E KWUOLA ma kwekọrịta na a ga-amalite agba nke abụọ maka ahụike nke a kpọrọ 2019 Maternal, Newborn and Child Health Week MNCHW na agba nke mbụ nke 2020 National Immunisation Plus Days NIPDs na steeti Anambra.
O mere ka a mata na ndị ụlọ ọrụ ahụ na ndị enyemaka ha partner agencies ekwekọrịtala ịmalite MNCHW bido ụbọchị ụka ọnwa Febụwari ga-adị n’abalị iteghete wee ruo Fraidee abalị  iri na anọ n’afọ a bụ 2020.
Dịka o si kọwa, ndị ga-eketa oke n’ọgwụ Vitamin A’ na ọgwụ okpo n’oge MNCHW bụ ụmụaka dị ọnwa isii ruo afọ ise, ebe ụmụaka a mụrụ ọhụrụ wee ruo na ndị dị ọnwa iri ise na iteghete bụ ndị ga-anata ọgwụ mgbochi ọrịa polio n’agbanyeghị ma ha anatala mbụ.
O kwukwara na amụma ọgwụ mgbochi maka ụmụaka ndị a mụrụ ọhụrụ ruo na ndị dị ọnwa iri na ise ga-adịkwazi ka o si adị.
Ọ kpọkuru nne na nna, ndị isi ụlọakwụkwọ, ndị ndu ụka na ndị ọzọ ka ha gba mbọ nye ndị ọrụ ahụike ohere ịbata n’ụlọ ha maka ya bụ ọrụ ka ha wee nwee ike inweta ụmụaka niile.
Dọkịnta Ezenyimulu jikwaziri ohere ahụ kwuo na a ga-agbaga ọsọ enyemaka nso nso n’okpuru ọchịchị Onitsha South na Anambra East n’agbata Satọdee ọnwa Febụwarị ga-adị n’asatọ wee ruo Tuzdee abalị iri na otu n’ihi nje polio nke pụtara ihe n’ọwa mmiri Onitsha nso nso a.
NJINJI jiri n’ụzọ ụtụtụ Tuzdee dịka igwe mmadụ iwe na-ewe mob tiri otu nwoke gwoo gwoo ma mụnye ya ọkụ n’ihi na o zuru ohi ọkụkọ.
Ya bụ nwoke aha ya bụ Victor ka e kwuuru na o teele o ji ezu ohi n’ogbe ahụ nke mere na iwe na-ewezi ndị mmadụ maka agwa ọjọọ ya.
Nke a mere ka ha chebiri ya ma jide ya n’ihe dịka elekere anọ ụtụtụ, ha ekweghị ahapụ ya ka ọ lafere n’oge a.Ha egbughị oge tupu ha malite tibe ya ihe ma mụnye ya ọkụ n’ihi ọkụkọ ahụ o zuru.
Onye uweojii na-ahụ maka ọdị mma ha na ndị mmadụ Police Public Relations Officer ASP Irene Ugbo onye kwuru na ya bụ ihe mere n’ezie kwuru na ọdịghị mma n’ụdị agwa ọjọọ a dapụtakwara ọzọ na Calabar.
Irene adịla na mbụ dọọ ndị mmadụ aka na ntị ka ha kwụsị ịdị na-etinye ikpe n’aka ha kama ka ha kpọgara ndị uweojii onye dara iwu.
O kwuru sị Anyị anaghị akwado ndị omekome na ọrụ ha, mana ndị mmadụ kwesịrị ịmata na igbu mmadụ n’enyeghị ohere maka ikpe jungle justice megidere iwu, ha kwesịrị ịhafe ndị ahụ n’aka ndị uweojii maka ime nnyocha na ikpe.
AKA na-achị steeti Anambra, bụ Gọvanọ Willie Obianọ ekwunwòóla ezi njikere ya ịkwàdò na ịkwàlìtekwù ọtụtụ ndị ntorobịa na ụmụnwaanyị steeti ahụ, site n’ime ka ha sòro n’ihe a na-eme n’ime ahọ abụọ fọdụụrụ ọchịchị ya na steeti ahụ.
Gọvanọ Obianọ, onye kwupụtàrà na isi òbòdo mba Austria bụ Vienna enyela ndị ntorobịa Anambra ruru iri ise n’ọnụọgụgụ ohèrè agụmakwụkwọ n’efù na mba Germany, kpọkùzịkwàrà ndị ntorobịa ka ha tinyekarịzie anya n’ọmụmụ ICT, chọọ òhère ọrụ na ngalabà ahụ, n’ihi na ụwa na-emezị ntụgharị ugbua.
A nọkwàzịrị na ya bụ mmemme wee nye Gọvanọ Obianọ onyinye nkwanye ugwu pụrụ iche site n’aka ndị òtù ahụ, iji sị ya jisie ike n’ezi ọchịchị ya na steeti ahụ.
A KPỌKUOLA ndị Igbo ka ha na-echekwaba ma na-akwàlite asụsụ na omenala ha, ka o wee ghara ịnwụ maọbụ fùó dịka ndị òtù mba ụwa bụ United Nations Educational, Scientific and Cultural Organization UNESCO’ bùrù n’amụma n’ahọ 2012.
Òkù a bụ nke a kpọrọ nso-nso a na mmemme Nkwalite Asusu na Omenala Igbo a chịkọbàrà n’Awka bụ isi obodo steeti Anambra, bụ mmemme dọtara ụmụakwụkwọ sitere ụlọakwụkwọ dị iche iche na steeti ahụ na ụfọdụ ndị ọzọ e ji okwu ha agba izù na ngalaba mmụta.
Ụmụakwụkwọ sitere ụlọakwụkwọ dị iche iche wee bịa mmemme ahụ jìzịrị otù olu wee kpọkuo gọọmenti steeti Anambra ka o welitekwuo aka na mbọ ọ na-agba ịkwàlite asụsụ na omenala Igbo n’ime steeti ahụ, ya na ime ka ịma asụ na ịma ede Igbo bụrụ nke na-amị akpịrị.
Mmemme ahụ dọtara eze ọdịnala Awka, bụ Igwe Gibson Nwosu, ma bụrụkwa nke a nọrọ na ya wee mee ejije, gbaa egwu ọdịnala, ma mekwa ihe ngosi ndị ọzọ mere ka ọ zaa aha a kpọrọ ya.
Ya bụ atụmatụ bụ nke a gbàpèrè site n’aka onyeisi ụlọ ọrụ ahụ na mpaghara ahụ, bụ Maazị Fred Anụsịm, nke ọ bụ òsòtè ya, bụ Oriakụ Eyiuche Aniagor nọchìtèrè anya ya ma bụrụkwa nke weere ọnọdụ n’ụlọakwụkwọ Father Joseph Memorial School Aguleri’ dị n’okpuru ọchịchị Anambra East.
N’okwu ya na mmemme ịgbape atụmatụ ahụ, ya bụ onyeisi NEMA kọwàrà na ọ bụ gọọmenti etiti ala anyị tụkọtara ya bụ ihe, ma bụrụkwa nke e mere n’okpuru ụlọ ọrụ ahụ, oge ha na ngalaba ụlọ ọrụ ahụ na steeti Anambra tụchàrà arò ma meekwa ụfọdụ nnyocha.
Ọ kpọkùzịrị ndị ahụ ka ha nabàta ihe ndị ahụ dịka ihe iti aka n’obi, ma rịọkwa ha ka ha na-eke nkwụcha, na-aña ntị ma na-adịkwa njikere maka iju mmiri oge ọbụla n’ihi na hụ bụ ndị bi n’akụkụ mmiri.
N’okwi nke ya oge ọ na-anabàta ihe ndị ahụ n’ahà ndị e bùtèèrè ya, onyeisi ụlọ ọrụ State Management Agency’ SEMA na steeti ahụ, bụ Maazị Paul Odenigbo kèlèrè ụlọ ọrụ SEMA na gọọmenti etiti maka mgbata ọsọ ahụ, ma dụọkwa ha ka ha jisie ike n’ọrụ.
Ka ọ dị taa, ndị uwe ojii steeti Anambra awakpòla ma nwụchikọọ mmadụ atọ a na-enyo enyò na ha bụ ndị ntọ.
Ọ bụ onye na-ahụ maka mmekọrịta ọhaneze na ndị uwe ojii na steeti ahụ, bụ Maazị Harụna Mọhammed mèrè ka ụwa mara nke a n’ozi ọ kụpụụrụ ndị nta akụkọ n’Awka, n’aha onyeisi uwe ojii na steeti ahụ, bụ Maazị John Abang.
Ka o sila dị, okechi dabidòrò ha bụ ndị arụrụala n’abalị asatọ nke ọnwa Febụwarị dịka ndị uwe ojii Anambra wakpòrò ma nwụchikọọ ndị ahụ n’ebe nzuzo ha dị n’Ogidi, n’okpuru ọchịchị ime obodo Idemili North, ma zọpụtakwa nwata ahụ.
Otu ọ dị, o kèlèzịkwara ndị uwe ojii maka ọrụ ha n’ịnwụchikọ ndị omekoome ahụ na n’ịzọpụtarà ya nwa ya na ndụ.
ONYEISI Director General nke National Youth Service Corps NYSC Brigadier General Shuaibu Ibrahim akatọọla ka ọtụtụ ndị ala anyị si enweta asambodo n’ụzọ ezighị ezi, ọ kachasị site na mba ndi ọzọ.
Ibrahim kwuru na ndị ntorobia ọ na-acha ọkụ na-agbagazi mba ndi ọzọ dị na West Africa ịga zụta asambodo degirii nke ha agụtaghị.Ọ kọwakwara na ọtụtụ n’ime ha na-aka obi bịa ka ha sonye fee ala Nigeria national service.
Ana m ekwe ala anyị nkwa na site na nleru anya anyị NYSC agaghị etinye onye ọ bụla etozughị etozu maka ife ala Nigeria, ma ọ bụ nye ya akwukwọ ikike nwepu exemption certificate.
Ana m adọkwa aka na nti ọzọ na onye ọ bụla e jidere ka ọ na-egosiị asambodo adịgboroja, a ga-akpọpụ ya ụloikpe.
Otu o sila dị, ọ kpọkuru nne na nna na ndị nlekọritaguardians ka ha na-elebara ụmụ ha nọ n’ụlọakwukwọ di elu n’ala anyi ma na mba ọzọ anya ka o wee doo ha anya na ha anọghI n’ụzọ wuruwuru maka inweta asambodo adịgboroja.
Ọzokwa, onyeisi zuzugbe ahụ gwara nne na nna ndị ụmụ ha na-agu akwụkwọ na mba ofesi ka ha gba mbọ hụ na ha fere ala Nigeria.
AKA na-achị steeti Anambra, bụ Gọvanọ Willie Obianọ nọrọ na nso-nso a wee mee mmemme ịgbape atụmatụ izuụka ahụike maka ndị nne, ụmụaka na ndị mụrụ nwa ọhụụ n’Akpo dị n’okpuru ọchịchị ime obodo Agụata.
Ya bụ izuụka ahụike bụ nke ebumnobi ya bụ iji kwàlite ezi ọnọdụ ahụike ụmụnwaanyị na ụmụaka, mee ka ọ kawanye mma ruo ogoogo pasentị iri ise n’ime ahọ 2020, ma sikwazie n’ụzọ dị otu ahụ memìlaa ọrịa dị iche iche na-arịa ụmụnwaanyị na ụmụaka.
Gọvanọ Obianọ, onye kwupụtàra nke a oge ọ na-agbape atụmatụ ahụike ahụ, kpọkùzịrị ndị nne, ọ kachasị ndị nke mụrụ nwa ọhụụ na ndị ka na-enye nwa ara ka ha kpọpụta ụmụ ha nọ n’agbata ọnwa efù ruo ọnwa iri ise na iteghete, iji sonyesie ike na ya bụ atụmatụ.
Na ntụnye nke ya, onyeisi ụlọ ọrụ Anambra State Primary Healthcare Development Agency’ bụ Dọkịta Chiọma Ezenyimụlụ gbàrà akaebe na steeti Anambra na-adị esonyesi ike n’atụmatụ ahụike niile gọọmenti etiti na-atụpụta na mgbe na mgbe.
Ọ mèkwàrà ka a mara na ihe niile gọọmenti kesààra ụlọ ahụike ntà niile dị na steeti ahụ bụ n’efù iji hụ na atụmatụ izuụka ahụike ahụ gàrà siriri-wèrèrè.
A bịa na juniọ sekọndiri onyenkụzi ọ bụla nwere oge nke ya, ọ gaghi enwezi ike ịkụzicha ihe ọ kwadoro.Ọ bụrụkwanụ na prima, ọ gaghịkwa akụzizi ihe niile ọ kwadoro.Ọ bụ ya ka anyị bụ ndị ASUBEB na-agbagharị ihụ na ndị nkụzi na ụmụakwụkwọ na-abia akwụkwọ n’oge.
Ọ bụrụ na a chọpụta na nwataakwụkwọ  anaghị abịakarị akwụkwọ n’oge a ga-agba mbọ mata ihe kpatara ya.ọ bụrụ na junịọ sekọndịrị a na-enwe onye mgbazi guidance counsellor, o nwere ajụjụ ọ ga-ajụpụta nwata ahụ gbasara ihe mere o jịghị abia akwụkwọ n’oge.
A ga-akpọ nne na nna ya, ọ bụrụkwanụ onye bi be mmaụu, a ga-akpọ ndị ahụ gwa ha ihe a chọpụtara site n’aka nwata ahụ, e si otu ahụ hazie ọnọdụ.
Ma ọ bụrụ abịaghị akwụkwọ n’oge nke na-adapụta adapụta ndị nkụzi ga-enye ntaramahụhụ.Onweghị onye anyị sị ya gbuo mmadụ maka na nwata abịaghị akwukwo n’oge, ahịhịa dị nke ha ga-asụ.
E dechaa aha, ha abakpuo na klaasị, o ruzie oge egwuregwu ha agaa taa ntaramahụhụ dịịrị ha, makana ị sị ya gaa sụba ahịhịa n’ụtụtụ ọ gaghị enwe ike isonye n’ihe ọmumụ a na-enye ha.
Ya mere, ọ ga-emụtụta ya n’ahụ nke ọma na ọ na-arụ ọrụ oge ibe ya na-egwu egwu.Mana ọ bụrụ na ọ karịchaa, ụtalị dị mkpa makana anyị akagbughị ya kpamkpam.
Nke a ị hụrụ anyị nọ ebe a o nwere ụzọ anyi si eme nyocha monitor.Anyị dị asaa na bọọdụ board members, otu onye ketere okpuru ọchịchị L.G.A atọ.O kulie n’ụtụtụ ọ na-aga na-amata ka ihe si aga n’ụlọakwụkwọ dị iche iche.
Ọ ga-abịa n’oge, anyị nweta ụdị onyenkụzi ahụ, onye nlekọta ahụ ga-enye ya ihe bekee kpọrọ querry.ọ bụrụzie na ọ karia anyị ga-anara ya ego ndị ahụ ọ bịaghị n’oge kwụnyere ya gọọmentị ma ọ bụ enye ya ọnọdụ cheregodu suspension.
Ya mere, onyenkụzi kwesịrị ịbịa akwụkwọ tupu amalite assembly.O nwere n’otu ụlọakwụkwọ anyị gara hụ ụmụakwụkwọ ka ha nọ na-akwụgharị n’ezi ma onyenkụzi ha anọghị ya.Klaasị kpọchịrị akpọchị n’ihi na ọ bụ onyenkụzi ahụ ji igodo.Onyekụzi ahụ amaghị na anyị ga-abịa, ọ takwaranụ ahụhụ maka ya.
Aka nne na nna ga-enye dị.ọ bụrụ na akwụkwọ bidochaa ọhụrụ, ịgaghị ahụ ụmụakwụkwọ mana ndị nkụzi na-anọ ya, ị jụọ nne na nna ha asị gị na akwụkwọ ebidochabeghị nke ọma.Dịka ndị nkụzi bịara, ụmụakwụKWỌ bịakwuo, ọ gịnị jizi nkịta ọnwụ 
Ọ bụladị nnwale a na-enye ụmụakwụkwọ ụbọchị mbụ ahụ e bidoro akwụkwọ, ọ naghị emetụta ha.Nne na nna kwesịrị ịkwado ụmuakwụkwọ n’oge.
Ọtụtụ ụmụaka na-ekirigide onyoonyoo ruo ndeeri, o ruzie n’ụtụtu o teta ụra n’elekere asatọ.Ụmụaka kwesịrị inwe oge ha ji ekiri ihe onyoonyoo na oge ha ji arahụ ụra.Ha kwesịrị ịmụta ihe n’oge.
N’elekere ise nke ụtụtụ ị kwado ha, ndị obere bu nri aga akwukwo imekọbara ha nri, ọ kụọ elekere asaa ha agaba akwukwo.
Onye ọ bụla na-eweliri Govanọ anyị bu Willie Obiano aka elu.ọ na-amụke na ngalaba niile, ọ bụkwanụ ịgba na mmụta.O na-enye anyị nkwado pụrụ iche, ọ na-agba anyị ume.ka ọ dị ugbu a, o were ndị nkụzi dị narị ise n’ọnụọgụ n’ụlọakwukwo sekọndịrị.
Anyị nwekwara olile anya na ọ ga-emekwa otu aka ahụ n’ASUBEB na mgbe adịghị anya.A bia na Nigeria niile onweghị ndi e ji amanyere Steeti Anambra na mmụta, ụwa niile amarago.
Na nwa mgbe gara aga ka ụlọakwukwo Flora Azikiwe tuuru ugo dịka ọka ibe n’ala anyi ebe onyeisi ụlọakwụkwọ Maria Regina Nnewi bụ ọka ibe, na ndị nkụzi ndị ọzọ ketekwara oke,tinyekwara asọmpi di iche iche ụmụakwụkwọ anyị tuuru ugo dịka ọka ibe na mba ụwa.
Gọvanọ anyị na-akwụ ndị nkụzi ụgwọ n’oge, ya mere ndị nkụzi na-arụ ọrụ n’eleghị anya n’azụ.Ị hụzie ndị nkụzi ha abụrụ sọ mma makana obi dị ha mma.ọ na-eme anyị nke ọma.
Ọ KPỌTỤRỤ akpọtụ ma bụrụ ihe oke ọńụ dịka a nọ na Tuzdee ọnwa Febụwarị a dị n’abalị iri na otu wee mee emume icheta otu afọ nke onyeisi MDCEO Anambra State Housing Development Corporation ASHDC bụ Arc Willie Okafor nọgoro n’ọrụ.
Oriakụ Ngozi Chilokwu Deputy Director Administration n’ozi ọ gụpụtara iji kọwapụta ọrụ ọma niile nke Willie Okafor rụpụtagoro n’ụlọọrụ ahụ n’ime otu afọ kwuru na ya bụ nwoke bụ odogwu, onye maara ihe ekwe na-akụ.
O kwuru na tupu Okafor amalite ịbụ onyeisi ASHDC na ha nwere ihe ịma aka gbasara ala ha nke a kpakọọrọ mana dịka ọ malitere ọrụ ọ gbara mbọ wechighatachaa ala ndị ahụ.
N’okwu nke ya, Chief Lawrence Ezeudu onye bụ onyeisi Chairman Hosue Committee on Housing n’ụlọ nzukọ omebe iwu steeti Anambra kelere aka na-achị Anambra bụ Gọvanọ Willie Obiano maka amamihe ya n’ịhọpụta Willie Okafor dịka onyeisi ASHDC.
Ọ kpọkuru ndị ọrụ n’ụlọọrụ ahụ ka ha kee ajị n’ume iji hụ na ebe obibi ahụ – Liberation Estate nke e gosiri n’onyoonyoo bịara na mmezu.
Ezeudu kwuru sị Ana m ekwe ụlọọrụ a nkwa taa na ụnụ na kọmiti m ga enwe ezi mmekọrịta iji hụ na ọ bịara na mmezu maka ọdị mma nke ndị Anambra.
Ama m na ndị Anambra hụrụ ihe dị mma n’anya, ya mere, n’ime ọnwa abuọ ala ahụ liberation estate ga-agwụcha.Akwụ m ebe a na-ekwe ụnụ nkwa maka nkwado anyị bụ ndị nọ n’ụlọ nzukọ omebe iwu.Okwuputa okwu speaker ma maka ihe niile anyị na ụnụ na-eme.
Chief Nwofo n’akụkụ nke ya gọrọ ọfọ ndụ ndụ, ihe ọma na uju amara toast n’isi Willie Okafor wee kpọghepụ mmanya, ebe ọ bụla bụrụ ańụrị ańụrị.
Ndị ọrụ ASHDC kọwara onyeisi ha na-echeta otu afọ n’ọrụ dịka onye maara ọrụ ya nke ọma, na-eme ọtụtụ ihe n’otu oge ma kwesịkwa ntụkwasi obi.
Ha kwuru na ọrụ ha na ya na-arụ bụụrụ ha ohere ọma dị egwu nke gbanwere ndụ ha.Ndị gbara ama a gụnyere Sampson, Oluebube na Rhoda Onwuachu.
Willie Okafor bụ onye na-echeta otu afọ ya dịka onyeisi ASHDC ji ọńụ nabata ndị mmadụ ma bunye Chineke otito niile.
O kwuru sị Site na mbido elekwasara m anya n’obe nke kalvarị.Otito niile dịrị Chineke onye kacha elu.Ama m ihe m chọrọ na ihe m chọrọ ime ebe a.Ana m etinye ya n’aka onye kere ụwa.
Obi siri m ike n’ihi na ama m Chukwu m na-efe.Eze ndị eze, onye na-eme ihe ekweghị omume  ka o kwe omume.Anyị amalitela ya bụ njem, anyị ga-emezu ya.Liberation Estate ga-abịa na mmezu.Mụ na Chukwu agbaala ndụ, ama m na ọ ga-emezu nkwa o kwere.
Okafor gara n’ihu kelee ndị niile nyeere ya aka n’ụzọ dị iche iche.O chefughị ndị ọrụ ya, ọ gwara ha sị Ana m ahụ ụnụ niile dịka ụmụ m.Feenụ Chineke site n’ịza oku ọ kpọrọ ụnụ nke bụ ihe anyị na-eme ebe a.
Ịwa achịcha so n’otu ihe e mere na ya bụ mmemme, ebe ndị enyi, ndị ọrụ, tinyere oriakụ Willie Okafor gbara ya gburugburu, ma soro ya kelee Chineke.
Ndị bịaranụ gụHon Patrick Udogba, Hon Eddi Ibouza, Hon Chidi Udeagbana, Ark Godwin Chuks Okoye, Ark Charles Egbudom, Ọkammụta Misherck Umenweke, Engr Eze Anthoy, Hon Afam Udeogalanya, Jeff Maduemene.
N’akụkụ nke ọzọ, ụfọdụ na-enweta ihuọma dịka mbuli elu n’ụlọọru, ikwe nkwa alụmdi na nwunye, na ọgbụgba afọ birthday.Mana n’ime ihe niile oge chukwu ka mma.
Dịka m si ghọta, ụbọchị Valentine bụ ụbọchị oriri na ọńụńụ, alụm di na nwunye, nnọkọrịta.Mana agbụrụ a kpodoro ya isi n’ala nke mere na ụmụnwaanyị jizi ya atụta ime.O kwesịrị ka ihe mmadụ nwere ju ya afọ.
Engr.Ana m emerube emume ụbọchị Valentine afọ ọ bụla, mụ na ezinaulọ m.ọ maka, anyi na-apụ apụ mee ya nke ọma.Anyi na-agakwa n’ogige ndị enwghị nne na nna ga-leta ma nyere ụmụaka ndị ahụ nọ na mkpa aka.O bụ oke ụbọchị dị mma.
Oriakụọ bụ ụbọchị mmadụ ji enyere onye ọ ka mma aka dịka ịga n’ogige ndị ụmụaka enweghị nne na nna nọ, nyere ha aka.A bịa n’ụlọ gị, I sie nri, gị na  ezinaụlọ gi erịkọta ya ọnụ, nwee ańụrị ma nọkọrịkwaa.
O KWÒRÒ ekwò ma hịọ ahịọ n’ụlọụka Chapel of Redemption’ nke mahadum Nnamdị Azikiwe dị n’Awka bụ isi obodo steeti Anambra, dịka ụka Angịlịkan na Dayọsiisi Awka kàrà ụkà idogharị ụmụnwaanyị dayọsiisi ahụ nsọ na ichenwò ha n’ihu Chineke ọzọ, nakwa ịtụ mmamma.
O mèrè ka a mara na Chineke nyèrè nwaanyị ọbụla bụ onye ezi omume anya nke ime mmụọ iji na-ahụ ihe na-eme n’ezinaụlọ ya, n’ụlọụka, n’obodo ya, nakwa gburugburu ya n’izugbe, ya na akọnuche iji chepụta ụzọ kachasị mma a ga-esi chụsòó ihe ndị ahụ.
Na ntụnye nke ya, onyeisi otu ụmụnwaanyị na òtù ụmụagbọghọ na mpaghara Niger, bụ Oriakụ Chiọma Ibezim kèlèrè Chineke maka otu o siri duru ha wee bàta ahọ ọhụụ 2020 n’udo, ya na ọrụ ọma dị iche iche ọ na-arụ na mpaghara ahụ na dayọsiisi ahụ.
Ọ dụkwàzịrị ụmụnwaanyị ibe ya ka ha bụrụ ezi ndị nne, ma bàgidekwa n’ịgbasàwànyè oziọma nke eziokwu ahụ na Christ na-abịa ọzọ ịkpọrọ ndị nke ya, n’ihi na ụwa abụghị ebe obibi.
N’okwu nke ya, ụkọchukwu na-elekọta ụlọụka Chapel of Redemption, Unizik’ bụ Venerable’ Benson Udezọ kèlèrè Chineke n’ọrụ dị iche iche ọ na-arụ na dayọsiisi ahụ, ma kelekwa Bishọọpụ Ibezim na nwunye ya, bụ ndị o ji àkwárá ngwaọrụ pụrụ iche.
O kèlèkwazịrị ndị dị iche iche nyere aka n’ụzọ n’ọtụtụ ime ka ya bụ oke ụbọchị na ofufe nrò gaa siriri wèrèrè, ma kpekwazie ka Chineke gọzie ma kwụghàchi ha mmaji kwùrù mmaji.
A nọrọ na ya bụ òfùfè nrò wee bụọ abụ olu ụtọ dị iche iche, nyee onyinye ịtụ mmamma, ma chenwòókwa ụmụnwaanyị dayọsiisi ahụ n’ihu Chieneke, nke mezịrị ka mmemme ahụ zaa ahà a kpọrọ ya.
ONYE odeakwụkwọ izugbe nke Faculty of Social Science Students’ Association FOSSSA, Nwada Ekeh Angel Kosisochukwu na njikọta aka ọfiisi odeakwụkwọ mgbasa ozi Students Union Government SUG, Nnamdi Azikiwe University, Awka akọwapụtala isiokwu a kpọrọ National Development as a Means of Getting the Future Ready for the Youths’.
A kọwara na asọmpi a bụ nnọọ nke dị n’etịtị ụmụ akwụkwọ ruru ọnụọgụ iri atọ na isii 36.N’oge ahụ, mmadụ iri bụ ndị nwere nturu ugo n’asọmpi a ma bụrụkwa nke mere ha jiri tozue n’asọmpi ikpeazụ ha mere n’ụlọakwụkwọ ahụ.
Nke a pụtara mgbanwe otuto nakwazị mmepe obodo na ụzọ dị ịche ịche gụnyere Otu Social, Ọdịnala Cultural nakwa akụ na ụba Economic.A kọwara ụzọ dị otu a dịka iji nwee mmepe n’obodo Nigeria ma kwalite ọdịmma ndị mmadu.
N’agba nke abụọ nke isiokwụ ya bụ Insipidity a problem of African Nation’, a kọwara ya dịka ọnọdụ enweghị agwa na ụkpụrụ butere nke a n’ime obodo Africa ma bụrụkwa nke butere etinyeghị uche na ihe ọ bụla ma ọ bụ mepụta ihe ọpụrụ iche n’etiti ndị mmadu.
Ọ gara n’ihu kọwaa onwe ya dịka onye na-eme ihere naive oge o perempe mana ọ malitere nwee nkwenye onwe self-cofidence oge ọ na-etolite ma na-enwekwa mkparịtaụka n’etiti ndị mmadụ.
Anyị na-eme nke a iji nye agbamume ma kụzie etu mmadụ kwesịrị isi kwuo okwu mgbe ọ bụla na n’ihu ụbara mmadụ n’ihi na ọtụtụ na-eji atụmegwụ nakwa obi esighi ike hapụ ikwupụta ebumnuche ha ma ọ bụkwanụ zaa obere ajụjụ ọnụ.
Taa, anyị ga-enye onye bụ onye nke izizi onyinye laptọọp, onye nke abụọ ga-anata ekwentị ọhụrụ smart phone’, ebe onye nka atọ ga enwete erere ọma igụ akwụkwọ otu afọ n’efụ.Ndi ọzọ ga- aga n’ihu ịmụ ihe ọmụmụ a n’efu.
Oriakụ Ngozi Nworji-Ekeh bụ nne nwada Angel Kaosisochụkwụ Ekeh gara n’ihu kụzie maka ịdị ọcha ma nyekwa ndụmọdụ ka onye ọ bụla kpachapụ anya n’ụdị nri ọ na-eri dịka ịta anụ ọhịa bush meat oge ọ bụla ma kọwaa nke ahụ dịka ụzọ mmadụ nwere ike isi bute ọrịa.
BUUSU sị na ọ bụ mmekọrịta ahụ bụ ụtọ nwanne, maka na ọ na-abụ e zùó n’ìzù, gbaa afa, a gbata obì ndị mmụọ.
Mgbe ọbụla ichọpụtara na inwere ahụ ọkụ, gaba ụlọ ahụike ka ihụ dọkinta.Ọ ga enye aka nyochaa ahụ gị nke ọma ma nyekwa gị ọgwụ maka ya.
Nwada Kosisochukwu kelele nne ya bụ Olịakụ Ngozi Nworji-Ekeh ma kwue na ọ bụ nne ya na ahụ na ya na aga n’ihụ oge ọbụla.O kelekwaziri onye ọbụla bịara ọgbakọ asọmụmpi ahụ ma yọọ ka Chineke dulaa ha na udo.
Dịka mkpesa ha nwètàrà siri dị, o kwupụtàrà owùwè anya ndị òtù ahụ, na a ga-emepegharị ya bụ ọdụ ụgbọelu mba ụwa Akanụ Ịbịam a na-edozigharị n’Enugu n’abalị iri na atọ nke ọnwa Maachị ahọ a, dịka e siri kwuo na mbụ.
Ka ọ na-ekele ndị òtù Ọhaneze Ndị Igbo maka ịbịa nọnyere ha n’ọgbakọ ahụ, Gọvanọ Ụmahị kwupụtàzịkwàrà mkpebi ndị òtù ahụ ịkwàlite ọnọdụ akụnaụba, ọnọdụ obibi ndụ, ọnọdụ nchekwa na ezi ọnọdụ mmepe mpaghara ahụ n’izugbe site n’usòro ezi ọchịchị ha, mmekọrịta na ijikọaka ọnụ.
NDỊ òtù nnọrọonwe a maara dịka Center For Change’ anabatala ma guzobe aka na-achị steeti Anambra, bụ Gọvanọ Willie Obianọ dịka nnukwu onye nnọchianya mgbanwè òtù ahụ n’ihe gbasaara nchekwa n’ala Nigeria, bụ nke nwa bekee kpọrọ Change Ambassador On Security.
Nke a bụ nke e kwupụtàrà ma bụrụkwa nke e mèrè mmemme ya n’obi gọọmenti dị n’Awka, bụkwa ebe ọtụtụ ndị isi ọchịchị steeti ahụ sonyèrè na ya.
ỌRỤ mmepe obodo pụtara nnọọ ihè, dịka ụmụnwaanyị obodo Abateete dị n’okpuru ọchịchị Idemili North nke steeti Anambra màlitère ịkọchasị na ịkpochasị ọwà mmiri ruchiri eruchi na mpaghara ahịa dị iche iche n’obodo ahụ.
Mpaghara ebe ndị ahụ a kọchasịrị gụnyèrè ahịa Eke Abatete nakwa ahịa Eke Agụ Abatete, bụ ebe ụmụnwaanyị ahụ nọrọ wee kpochasịa ọwà mmiri abụọ dị n’akụkụ ụzọ awara-awara gara n’ihu ahịa abụọ ahụ.
N’okwu ya banyere nke ahụ, onye enyemaka pụrụ iche nye Gọvanọ steeti ahụ n’ihe gbasaara gburugburu, bụ Maazị Obiajụlụ Nwankwọ kọwara ya bụ ọrụ dịka nke magburu onwe ya, nakwa ezigbo nzọpụụkwụ n’ịkwàlite ọnọdụ adịmọcha.
Maazị Nwankwọ, onye bụ onye nlekọta atụmatụ Dobe Anambra Ọcha na mpaghara Anambra South gazịrị n’ihu tòó aka na-achị steeti ahụ, bụ Dobe Anambra Ọcha, bụ Gọvanọ Willie Obianọ nà Kọmishọna na-ahụ maka gburugburu n’ime steeti ahụ,
bụ Maazị Obi Nwankwọ maka ezi ọrụ ha n’ịkwalite ezi ọnọdụ gburugburu ahụ, ọ kachasị site n’iguzobe atụmatụ Dobe Anambra Ọcha, nakwa ọtụtụ ụzọ ndị ọzọ ha si eme nke ahụ.
Dịka ọ na-akọwa idebe gburugburu ọcha dịka ọrụ dịịrị onye ọbụla, ọ jakwazịrị ụmụnwaanyị ahụ ike, kpọkuo ha ka jide ka ha ji, ma kpọkukwazie ndị ọzọ nọgasị n’ime obodo na mpaghara ebe dị iche iche ka ha ñomie nke ahụ, ọ kachasị ugbua udummiri na-akpụdobe nso n’ike n’ike.
Oge ọ na-akọwara ndị bi na Bajoga, isi obodo okpuru ọchịchị Funakaye nke steeti ahụ, kọmanda nke na-ahụ maka Funakaye Area Command’ Muhammed Alkali kwuru na ya bụ ajọ ihe na-agbasa n’ike n’ike na steeti ahụ.
O kwuru na òtù ahụ agency bagidere ọnọdụ nkọwa ahu n’obi eze Emir nke Funakaye iji wee me ka ndị ọchịchị obodo sonye n’ibuso agha medige ọgwụ ike.
N’okwu ya n’oge ahụ, Principal Staff Officer na-ahụ maka yunit press and special duty, Akomolafe Adekola kwuru na ha nwụchikọrọ mmadụ dị iri isii na iteghete maka ịńụ ọgwụ ike n’afọ 2019 ma nọrọkwa n’oge ahụ dozie ọnọdụ mmadụ iri atọ na otu.
N’akụkụ nke ya, Emir nke Funakaye bụ Alhaji Abubakar Kwairanga kpọkuru ndị ntorobịa na ndị niile ọ na-achị ka ha jụ ọgwụ ike ma na-eme nke ọma.
OTU Christian Association of Nigeria CAN akpọkuola goomenti n’ogo ọbụla ka ha nyere ndị nke ha aka site n’inye ha ihe dịka o kwesiri palliatives iji belata nsogbu sitere na mmechi ihe niile nationwide lockdown nke a no na ya maka igbochi coronavirus na Nigeria.
N’otu aka ahụkwa, CAN kpọkwara oku ka ụka Christ dị iche iche n’ala anyị mekwaa otu ahụ n’ebe ndị nke ha nọ ka ha wee belata ahụhụ nke ọnọdụ ahụ wetere.
Onyeisioche CAN, Rev Samson Ayokunle, onye kwuputara nke a ka ọ na-ekwu okwuchukwu online kwuru na e kwesịrị ka a mụta ihe site n’aka ndị mba ọzọ site n’ihụ na e nyere ndị mmadụ ihe ndị ha ji adi ndụ, ọ kachasị ndị ụwa na-atu n’ọnụ.
ọ gara n’ihu gwa ụmụ Nigeria ka ha kwụsi ịtu egwu ma nwee okwukwe na Chineke iji gbanari ọrịa Coronavirus.O kwuru na o kwesiri ka ndị mmadu nwee ntụkwasa obi n’ebe Chineke nọ mgbe ọ bula ha nwere ihe iche aka mgba na ndụ ha.
Onye ozi chukwu a kọwara na mba USA eweputala akatamkpo ego iji nyere ndị nke ha aka ma kwukwaa na ha  jikwa oge a dozie nkewa ndọrọ ndọrọ ọchịchị dị n’etiti ha ma jikọta aka ọnụ wee na-arụ ọrụ ọma.
Ya mere, ọ kpọkuru goomenti ala Nigeria ka ha mekwaa otu ahụ, n’ihi na ọ ga-eme ka e nwee ntụkwasa obi n’ebe ha nọ.
E MEELA nnyocha ma chọpụta na Pope Francis ebuteghị ọrịa coronavirus dịka ọ dara ọrịa ma kagbuo aja maasị o kwesịrị ichụ na Rome.
Ndị mmadụ chere echiche na o butela ọrịa ọjọọ ahụ dịka o kwechara aka ma susukwa ndị mmadụ bịara n’ogige square mgbe nje ahụ na-agbasa na mba Italy.O kelekwara ndị bishọp bịara njem n’oge ahụ.
Na Monde ka ọnụọgụ ndị na-arịa ọrịa ọjọọ ahụ sitere na iri atọ na anọ gbagoo na iri ise na abụọ ebe ọnụọgụ ndị na arịa coronavirus na mba dị iche iche dị na Europe agafeela puku abụọ.
AKA na-achị steeti Anambra, bụ Gọvanọ Willie Obianọ ekwuwaala ma bìnye aka n’akwụkwọ ka e nyeghàchi ndị na-azụ ahịa, ndị nwere ụlọọrụ na ụlọ mmepụta ngwaahịa dị iche iche n’ime steeti ahụ, bụkwa ndị na-atụ ụtụ isi, pasentị iri nke ụtụ isi ha tụrụ n’ime ahọ 2019.
Nke a bụ nke e mèrè ka ụwa mara, site n’ọnụ onyeisi ụlọọrụ na-ahụ maka ego a na-enweta n’ime steeti ahụ, bụ ụlọọrụ Anambra State Internal Revenue Service AIRS’, Dọkịta David Nzekwu, n’okwu ya n’Awka bànyere ntụziaka ahụ.
O kwùkwàrà na Gọvanọ gwàrà ya bụ ụlọọrụ ka o wepụta ùsòrò kacha mma a ga-esi wee mezùpụta ntụziaka ahụ na-egbughị oge, ihu hụ na a kwụghachìrì ndị ahụ ya bụ ego ozigbo ozigbo.
DỊKA a ka na-agawanye n’ihu na-ebu agha megide ọrịa nje a kpọrọ Corona Virus’ n’ogoogo dị iche iche gọọmenti okpuru ọchịchị Orumba South nke steeti Anambra ègùzobela òtù ọrụ pụrụ iche maka ibu agha megide ọrịa nje Corona Virus na mpaghara ahụ.
Ọrụ chere òtù ahụ n’ihu, dịka e siri kọwaa, bụ ịhụ na a na-agbaso ma na-erubekwa isi nye ntụziaka niile gọọmenti nyèrè maka iji gbanahị ọrịa nje Corona na mpaghara okpuru ọchịchị ahụ niile.
O kèlèrè gọọmenti steeti ahụ maka ezi mbọ dị iche iche ọ gbàgòrò iji hụ na ya bụ ọrịa abàtàghị na steeti ahụ, ma kpọkùziekwa onye ọbụla ka ọ na-erube isi nye ntụziaka gọọmenti bànyere nke ahụ, ọkachasị site n’ịnọrọ onwe ya na n’ịkwọ aka oge niile.
Ọ gwakwàrà n’ihu kpọkuo ndị ahụ ka ha sepu aka n’ime ihe dị etu ahụ, ma kwuo ka ahịa niile dị n’okpuru ọchịchị ahụ mechie, dịka gọọmenti siri kwuo, beelụsọ ahịa ebe a na-ere ihe nri.
Na ntụnye nke ya, onye ọzọ so n’òtù ahụ, ma bụrụkwa onye ọrụ ahụike na-arụ n’ụlọ ahụike All Saints Specialist Hospital, Umunze’, Maazị Chukwudị Okoli kọwàrà na a naghị amacha ihe bànye ọrịa ahụ amacha, ma dụọ ndị mmadụ ka ha na-erube isi nye ntụziaka gọọmenti.
A nọrọ na mmemme ahụ wee kesàárá ụlọ ahụike na obi èzè obodo iri na ise dị n’okpuru ọchịchị ime obodo ahụ ihe e ji akwọ aka nakwa nchà.
NDI Uweojii kọmandị Lagos anwụchikọọla onye otu ha onye uweojii ibe ha na mmadụ abụọ ndị ọzọ o bu n’ụgbọala maka ị da iwu ịnọ n’ụlọ stay-at-home nke onyeisi ala Nigeria President Muhammadu Buhari tiri iji gbochi nkesa ọrịa ọjọọ coronavirus.
kọmandi ahụ nyere ọmụma atụ a oge ha na-agọ agụgọ banyere ebubo nke ọtụ ọrụ ahuike Nigerian Medical Association NMA ngalabọ Lagos na-ebo ha sin a ha na-enye ndị otu ha ọrụ ahụike nsogbu gbasara iwu ịnọ n’ụlọ.
N’okwu ya banyere ebubo ahụ onye okwuputa okwu ndị uweojii bụ Bala Elkanah kọwara na ọ bụ ndị na ọnọghị n’ọrụ, na-agara mkpa ha ma ọ bụ ndị jị ọrụ anara ikike impersonators ka ha na-ejide.
E kwukwara na ndị uweojii Lagos nwụchịkorọ otu onye dibia oyibo na-arụ ọrụ na steeti ọzọ dịka ọ na-aga mkpa dịịrị ya ọnọghị n’ọrụ.
DỊKA otu ụzọ iji gbochie mfesà ọrịa, nje, na ihe dị iche iche n’ebute ọrịa, gọọmentị steeti Anambra amalitela ịgba ọgwụ na nnukwu ahịa dị iri isii na atọ e nwere n’ime steeti ahụ.
Ịgba ọgwụ ahụ bụ nke a malitere na nnukwu ahịa mba ụwa dị n’Ọnịtsha, mekwa ya n’ahịa eke Awka, ma bụrụkwa nke ahịa niile dị na steeti ahụ ga-eketa òkè na ya.
Oge ọ na-ekwupụta na gọọmenti nwère ezi mmasị n’ahịa dị iche iche dị na steeti ahụ, o kwuru na ihe mere ha jiri họrọ nnukwu ahịa Ọnitsha dịka ebe a ga-anọ gbape ya bụ atụmatụ, bụ maka ụdịdị ya dịkà nnukwu ahịa mba ụwa na-azụ.
O kwukwazịrị na gọọmenti agaghị ada mba n’agha ahụ ọ na-ebu megide ọrịa nje coronaviru’, iji hụ na ya bụ ọrịa abataghị na steeti ahụ ma ya fọdụzie ịgbasa agbasa.
Otu ọzọ sonyekwara na ya bụ atụmatụ ịgba ọgwụ n’ahịa, bụ Kọmishọna na-ahụ maka ahụike, Maazị Vincent Okpala kwuru na ibu agha megide nje ọrịa korona’ bụ ọrụ dịịrị onye ọbụla, ma keleekwa Gọvanọ steeti ahụ maka ezi mbọ pụtara ihe ọ gbagoro n’ibu ya bụ agha n’ime steeti ahụ.
Ọ gakwara n’ihu kọwaa na ya bụ ọgwụ agbara abụghị naanị maka nje ọrịa COVID-19, kama na nke ahụ ga-enyekwa aka n’imemìla ọrịa Lassa Fevere, bụ nke ka na-emekwa mkpa mkpa n’ụfọdụ ebe dị iche iche n’ala Nigeria.
Na ntụnye ya, onyeisi otu ahụ jikọtara ndị ahịa na steeti Anambra, a maara dịka Anambra State Markets Amalgamated Traders Associaton’ ASMATA, bụ Maazị Ikechukwu Ekwegbalụ kèlere gọọmenti steeti ahụ maka ezi mmekọrịta ya na ndị ahịa n’ime steeti ahụ, rịọ ka nke ahụ dịgide ọkpụtọrọkpụ.
OTU nwaanyi, n’ihi ihe isi ike mabara n’ime mmiri Osun  ka o gbụọ onwe ya mana ndi bi n’okirikiri ebe ahụ zọpụtara ndụ ya.
Nwaanyi ahụ ji ụmụ atọ nke aha ya bụ Kafayat Alake kwuru na ya kpebiri iwepụ ndụ ya n’ihi nsogbu ihe isi ike.
ANYAMMIRI na mkpu akwa wàrà n’Ọnịtsha na nso nso a, dịka otu ụlọ dàrà wee tipịa isi otu nwatakịrị na mpaghara 47 Modebe Street.
Dịka akụkọ siri kọọ, ọ bụ mpaghara ebe a wụrụ awụ n’ụlọ ahụ bụ ihe dara, wee tipịa nwata ahụ isi.
Nke a bụzị nke mere ka ụfọdụ ndị e ji okwu ha agba izu na steeti ahụ n’ihe gbasaara ewumewu ụlọ garuo n’ebe ahụ ya bụ njinji nọrọ wee jie, ma nọrọkwazie n’ebe ahụ kaa ụlọ ahụ akara nkụtù.
N’okwu ya banyere nke ahụ, onyeisi ụlọọrụ Anambra State Physical Planning Board’ bụ Maazị Chike Maduekwe kọwara nke ahụ dịka ihe ịgba anyammiri, ma sịkwa na steeti ahụ agaghị anagide maọbụ leghara ihe dị etu ahụ anya.
O kpebikwazịrị ma kwuwaa na a ga-akụtù ya bụ ụlọ, dịka o siri dị n’atụmatụ iwu gọọmenti steeti ahụ wepụtara banyere ihe dị etu ahụ.
Ka ọ dị ugbua, ndị uwe ojii anwụchikọọla onye nwe ya bụ ụlọ, ebe nnyocha ka na-agakwa n’ihu banyere nke ahụ, nke mgbe e mechaara ya, a kpụpụ ya ụlọikpe, ebe a ga-enye ya ntamahụhụ ruru ya.
N’IMEZUPỤTA nkwa ahụ o kwere, gọọmenti steeti Anambra amalitela ikesara akpa osikapa, nyegara ndị okenye nọ n’agbata ajọ iri isii gbagobezie n’obodo niile dị na steeti ahụ.
Ndị ndu obodo ahụ bụ ndị e bunyègasịrị akpa osikapa dị narị abụọ n’otu n’otu, tinyere akpa nnu na igbe tomato, ka ha ga kesaara ndị okenye narị abụọ nọ n’agbata ahọ ahụ n’ime obodo ha dị iche iche, malite n’onye kacha bụrụ okenye.
Ihe ndị ahụ ha kesara gunyere ihe e ji ekpuchi imi nose masks di puku iri, ihe e ji akwọ aka sanitizer dikwa puku iri tinyere ihe a na-agba n’aka gloves di puku ise iji gwa ndị Anambra mkpa ọ dị mmadụ ịdị ọcha maka ịgbanarị ọrịa ọjọọ coronavirus.
Ebe ndị ha gara kesaa ihe ndị ahụ gụnyere Eke Awka, Nkwọ Enugwu ukwu, Oye Agu Abagana, Afor Igwwe, Oye Olisa na Afọr Nkpọr.N’okwu ya na njem ahụ, onye isioche zuzugbe Director General.
Otu ahụ bụ Frank Uduonu kwuru na ọ chọputara na o nwere ndị ahụ n’ihi oke ọnụ ahịa nke a na-ere ha.Ya mere, APSON ji kpebie igbatara ndị mmadụ ọsọ enyemaka wee hụ na e chekwara ndụ mmadụ n’ebe ajọ ọrịa ahụ nọ.
Onyeisi APSON, ji ohere ahụ kpọkuo ndị Nigeria jiri biri ka ha mee ihe ha kwesiri ime iji zọta ndụ ndị mmadụ.
ọ gara n’ihu dụọ ndị mmadu ọdụ ka obi sie ha ike karịa ịdị na-atụ egwu n’ihi na egwu na-egbu karịa ọrịa.ọ gwakwara ha ka ha na-agba mbọ ịgbochi ya ma na-akuzikwara ndị ọzọ, iji gbanarị ikesa ọrịa ahụ.
Uduonu, onyeisi APSON ahụ kpọkukwara oha na eze ka ha gba mbọ mee ihe niile iwu kwuru iji gbanarị ọrịa coronavirus.
ONỌDỤ onye ọ bụla ịnọ n’ụlọ stay-at-home nke dị n’ala anyị ugbu a n’ihi ọrịa COVID-19 etinyela ọtụtụ ndị mmadụ na gbagharịa.Atụmatụ mmadụ ịnọ n’ụlọ bụ usoro kacha mma ndị ọkacha mara na goometi tụpụtara iji hụ na e gbochiri ikesa ọrịa ọjọọ ahụ.
N’ala Nigeria, tinyere Steeti Anambra, goomenti nke Willie Obiano nọ n’isi ya na-agba mbọ dị egwu iji gbochie ọrịa ahụ.
Ka ọ dị ugbu a, coronavirus abatabeghi Steeti Anambra, ma a na-aga n’ihụ na-akụzi ma na-agbaziri ndị mmadụ ihe ha ga-eme ka ọ ghara ịbata ncha ncha.
A bịa n’ebe ndị mmadụ nwụnahụrụ, ufọdụ dịka ha yighariri akwamozu gara n’ọba ozu mortuary buru ozu ndị nke ha lie, wee na-echezi oge ọrịa ọjọọ coronavirus ga-ala ka ha kwabazie ozu.
Ndị chọrọ ịgba akwụkwọ enweghị ihe ọzọ ha ga-eme n’abughị iche mgbe nsogbu gafechara n’ihi na ọ bụladị ndị ụka mechiri ịka ụka ganye na ihe adịkwa mma.
Otu onye osi nri ọha kwara arịrị wee kwuo na ọnụdụ a emebielara ya ọtụtụ ihe.Na ya nwere emume isii ọ ga-esi nri na ya ma ugbua ise n’ime ha kagburu emume ha ebe otu  nke e mere eme buzi obere nri ka e siri.
O kwuru na dịka ya kwesịrị isi nri maka mmadu narị ise, na ha gwaziri ya ka o sie maka sọọsọ mmadu iri atọ.
Nwaanyi ọzọ na-ekesa mmanya kwuru sị, Aghọtara m ihe mere ndị ahụ ji bugharị  emume ha kwesịrị ime, ebe ufọdọ kagburu nke ha kpamkpam.ọ bụ ka ihe siri dapụta, onweghị ihe mmadụ pụrụ ime banyere ya.Ka anyi chere wee rụọ mgbe ihe ndị a niile ga-agafecha
Otu nwoke kwesiri ili ma kwaa nne ya nwụrụ anwụ n’ọnwa Eprel kwara arịrị n’ihi ahụhụ niile ọ tara nke lara n’iyi.O kwuru na ndị ezinaụlọ ya nọrọ nzụkọ wee yigharịa akwamozu nne ya ka ọ dịbazie n’ọdịnihu.O gara n’ihu kwuo sị 
Etinyere m otụtụ ego na posta, bana, akpatiozu, nri, mmanya, ndi egwu, canopy, oche tinyere ọtụtụ ihe ndị ọzọ na nkịti.N’eziokwu, amaghi m ebe m ga-ebidokwa mebe emebe ma oge ruo mgbe a ga-akwazi ozu.
OTU nwaafọ Nigeria na-arịa ọrịa korona na mba China ataala onye nọọsụ mba China na-elekọta ya arụ, dịka ọ na-agbakàrị àlà isi ebe a na-elekọta ya gbapụ.
Akụkọ kọkwara na ya bụ nwoke tìrì nwaanyị nọọsụ ahụ ihe n’abalị mbụ nke ọnwa Epure oge o gbochiri ya ịpụ na wọọdụ nke ya n’ogige ebe ahụ a na-elekọta ya dị na Guangzhou, na mpaghara ndịda anyanwụ China.
Ka o sila dị, ndị uwe ojii mba ahụ ka tọrọ nke ahụ ma kwuo na ha agaghị anagide maọbụ leghara ya anya, n’ihi na nke megidere iwu ha.A ka na-elabara ya bụ okwu anya ugbua, ebe e jidekwara nwa amadi ahụ ji eze alụ ọgụ.
DỊKA ụjọ ji ụwa niile banyere ọrịa ọjọọ coronavirus.Onye ukwu na onye nta n-agbasi mbọ ike ịhụ na o buteghị ya bụ ọrịa, makana Igbo kwuru sị na nkwụcha abụghị ụjọ.
Ihe dị iche iche e ji egbochi ọrịa ojọọ a gụihe e ji ekpuchi imi, nke e ji akwọ aka w.d.g.ihe ndị ahụ niile galaziri ọnụ nke ukwu ugbu a n’ihi na onye ukwu na onye nta na-achọsi ya ike.
N’ihi ya, otụtụ ndị mmadụ n’ala anyị banyeziri ọrụ imepụta ihe ndị ahụ.ebe ufọdu na-akwa ihe mgbochi imi, ụfọdụ na-arụpụta ihe e ji akwọ aka.Ihe ndi a niile dị mma, mana ajujụ bụ ole n’ime ha zuru oke.
A bịa n’ihe e ji ekpuch imi, onye ga-akọwa ụdị akwa e kwesịrị iji kwaa ya ka mmadu nwee ike na-ekute ume nke ọma.
Banyere nke e ji akwọ aka, na egbu nje, mmadụ ole n’ime ndị ahụ na-arụ ya maara ihe banyere ọtu e si eme ya ka o wee nye ihe a chọrọ.
ọzọ dika ibe ya bụ na ahịa ihe nri na-azụ gwoo gwoo, mana ha galaziri ọnụ karịa.ihe niile tinyere, osikapa, ji, gari w.d.g.dị ọnụ.Olee ihe jikọtara coronavirus na ige nri 
NA ntụnye nke ya n’ịkwado agha ahụ a na-ebu megide ọrịa nje coronavirus, ụlọọrụ Chisco, bụ Chisco Group of Companies’ enyela gọọmenti steeti Anambra onyinye ego dị nde naịra iri.
Ya bụ ụlọọrụ na-ewu èwù n’ihe gbasaara ime njem okporoụzọ nọrọ na nso nso a wee nyefee ya bụ ego nkwado n’aka gọọmenti steeti ahụ n’obi gọọmenti dị n’Awka.
N’okwu ya oge ọ na-enyefe gọọmenti akwụkwọ ndọrọ ego ahụ, onyeisi ụlọọrụ ahụ, bụ Maazị Chidi Anyaegbu, nke nlekọta na-ahụ maka ngalaba mpaghara ọwụwa anyanwụ ala anyị, bụ Maazị Uche Ochuba nọchitere anya ya, kọwara na nke ahụ so n’otu ọrụ nkwado ụlọọrụ ahụ n’ime steeti ahụ.
Ọ sịkwa na nke ahụ bụ ịgbaso ọkpụkpọ oku gọọmenti steeti ahụ kpọrọ ka ndị mmadụ na otu dị iche iche tinye aka ma gbatakwa ọsọ enyemaka n’agha ahụ a na-ebu megide mbata na maọbụ mgbasa ọrịa nje korona na steeti ahụ.
N’akụkụ nke ya, onye soro ya bụ nwa amadi wee bịa ije ahụ, ma bụrụkwa onyeisi ọchịchị obodo Amichi, bụ Maazị Dan Ugomba nọkwazịrị ebe ahụ kpọkuo ndị Anambra ka ha kwàdo gọọmenti n’agha ahụ ọ na-ebu.
O gosipụtakwara afọ ojuju ya banyere ihe dị iche iche gọọmenti megoro banyere ya bụ ọrịa nakwa ọdịmma ụmụafọ steeti ahụ n’ime oge a, ma kpọkuo ya ka ọ watasie ọgọdọ ike n’ime nke ahụ.
Ka ọ na-anabata ihe ndị ahụ n’aha gọọmenti, odeakwụkwọ ukwu steeti Anambra, bụ Ọkammụta Solo Chukwulobelụ kèlèrè ya bụ nwa amadi na ụlọọrụ ahụ maka onyinye afọ ofufò ya, ma kekwazie ndị ọzọ na ụlọọrụ dị iche iche na-agbatara steeti ahụ ọsọ enyemaka n’oge a.
O kwere nkwa na gọọmenti ga-ejikwa ma tinye ego ahụ n’ọrụ dịka o siri kwesi ma werekwa ya mee ihe e hibeere ya.
Ndị ọzọ dị iche iche nyere gọọmenti nkwàdo nso nso maka ibu agha megide ọrịa nje korona gụnyèrè ụlọ mmepụta eriri ọkụ Cutix Cable’ nyéré akụrụngwa ahụike gburu ego ruru nde naịra iri, òtù Agụleri World Forum’ nyéré nde naịra abụọ tinyere ndị ọzọ.ụfọdụ
NDỊ uwe ojii steeti Anambra nọrọ na nso nso a wee nwụchikọọ mmadụ abụọ na-akwasò obere ụmụaka iko na steeti ahụ.
Mana mgbe ha rùrù n’ebe ahụ, ọ kpọzùgàrà nwata nwaanyị ahụ n’otu akụkụ, wepụta mma wee yie ya egwù, ma nọrọkwa n’ebe ahụ kwasoo ya iko n’ike, dọkasịakwa ọpante ya, ma were ya gbafuo o nweghịzịkwa onye hụrụ ya anya ọzọ.
Oti ọ dị, ndị uwe ojii nwètara ozi banyere nke ahụ, ma gaa ozigbo, buru ya bụ nwata gaa ụlọọgwụ ebe a nọrọ wee leruo ya anya ma, ha bụ ndị uwe ojii nọzịrị n’abalị atọ nke ọnwa a, nwụchikọọ ya bụ mkpi na-agbara ọha ewu n’ebe nzuzo ya.
Ka ọ dị taa, aka ndị uwe ojii ejidekwala ya bụ mkpi mbụba, ma o jikwara ọnụ ya kwuo hoohaa na ọ bụ ya mere ihe ahụ n’ezie.
Kọmishọna ndị uwe ojii na steeti Anambra, bụ Maazị John Abang mèzịkwara ka a mara na e nyefèéla okwu ahụ n’aka ngalaba ga-ahụ maka nke ahụ bụ State Criminal Investigation Department, Awka’ iji mee nyocha banyere ya, ma sịkwa na a ga-akpụpụ ndị ahụ ụlọikpe ma e mechaa nnyocha ahụ.
Mmemme nkesa ihe ndị ahụ bụ nke weere ọnọdụ n’ụlọụka Blessed Iwene Tansi’ dị n’Ụmụdiọka, ma bụrụkwa nke a nọ na ya wee kesàárá ha ihe erimeri dị iche iche, nke gụnyere akpa osikapa, mba ji, igbe indomie’, mmanụ nkwọchasị aka bụ hand sanitizer, tinyere ihe ndị ọzọ.
Ka ọ na-ekesà ihe ndị ahụ, Ebube Mụọnsọ kwuru na ya mụtara inye enye site n’aka Most Reverend’ Valerian Madụka Okeke, nke ụka Katọliiki Ashịdayọsiisi Ọnịtsha, bụ onye ọ kọwara dịka ezi ọmụmatụ nke onye na-enye.
O kèlèkwara otu oke ényì ya, bụ Maazị Obiọrah Okonkwọ, bụ onye zọbụrụ ọkwa gọvanọ na steeti ahụ n’oge gara aga, maka ibute ya bụ mmanụ nkwọcha aka hand sanitizer’ ahụ e kesààrà ndị mmadụ ụbọchị ahụ, nke karịrị puku abụọ n’ọnụọgụgụ.
Ọ gakwazịrị n’ihu kpọkuo ndị ọzọ bụ ndị ihe dịtụụrụ mma ka ha cheta ma nyerịtara ndị nọ na gburugburu ha ihe na-esiri ike aka, n’ihi na ọ bụ site n’ụzọ dị etu ahụ ka a pụrụ isi wee mee ka ahụhụ hatụrụ ụmụ mmadụ na mfe n’ime oge a.
Ọ dụkwàrà ọhaneze ka ha na-akwọ aka ha oge niile ma na-agbasòkwa ntụziaka ahụ gọọmenti nyere dịka ụzọ kacha mma iji gbanahị ọrịa ahụ.
N’okwu nke ha n’otu n’otu, ụfọdụ n’ime ndị soro rita uru n’ihe ahụ e kèrè, nke gụnyere Ezenwa Oraegbune na Oriakụ Ngozika Onwuakpaelo kèlere Chineke n’isi ya bụ nwoke o jiri gọzie ha site n’inye ha nri na ihe e ji akwalite ọnọdụ obibi ndụ.
Ha kpekwazịrị ka Chineke gaa n’ihu ịgọzi na ịkwụghachi ya bụ nwa mmaji kwùrù mmaji, nakwa ime ka oziọma ya na-agbasawanye ma sikwa n’ike na-aba n’ike.
A malitela ịkesasị ihe dị iche iche maka igbochi ọrịa na inyere ndị mmadụ aka n’ọnọdụ ọrịa korona dobere obodo anyị.
Foto ndịa na-egosi ndị okenye na-anata ihe onyinye e nyere ha na Nsugbe, gọọmentị ime obodo Anambra East.
OZI si n’aka ọnụ na-ekwuru ndị uwe ojii na steeti Anambra, bụ Maazị Harụna Mọhammed ejidela mmadụ anọ na-apụnara ndị mmadụ ụgbọala n’ike na steeti ahụ, ma napụtakwa ha ụgbọala ha pụnaara ndị mmadụ.
Otu ọ dị, e sitekwazịrị na nnyocha e mere, wee nwude mmadụ abụọ ọzọ bụ ndị òtù ahụ, n’ime steeti Imo, nke gụnyere Maazị Tirimisiyu Tijani gbara ahọ iri abụọ na asaa, bụ onye Ibadan na steeti Ọyọ, na Maazị Suleiman Raheem gbara ahọ iri atọ, bi na steeti Imo.
Ka ọ dị ugbua, a napụtala ndị ajụ ụgbọala ahụ site n’ebe ha bujere ya ka e gbugharịa ma nwògharịa ya, tinyekwuoro ụgbọala bọọsụ Mitsubishi ọzọ dị mma a napụtara ha, bụ nke ha ji aga ọrụ ohi ahụ.
Ihe ndị òtù ahụ bùrù wee gaa ebe ahụ gụnyèrè ihe erimeri, ihe dị iche iche e ji akwalite ọnọdụ obibi ndụ, nakwa ihe ndị ọzọ mmadụ pụrụ iji chekwaba onwe ya pụọ n’ibute ọrịa nje coronavirus’.
O kwùrù na ụlọọrụ ahụ na-akpachapụ anya nke ukwuu ma nọrọkwa n’ezi ihu n’ịgbaso ntụziaka gọọmenti banyere ajọ ọrịa ahụ, bụ nke mere na ha anaghị ekwezị ka ndị bịara abịa na ụmụaka nọ n’ogige ahụ gwùkọọ egwu ọzọ, dịka ọ dị na mbụ.
O kwuru na ọ bụ site n’ụzọ mmadụ inyerịtara ibe ha aka ka a pụrụ isi merie ọnọdụ onye apụtakwala iro’ a dị ugbua na ihe dị iche iche ọ pụrụ iwèta, ma kpọkuokwa ndị ọzọ nwere ihe ha pụrụ imenwu ka ha cheta ndị nọ na gburugburu ha.
Ọ kpọkukwara ndị ọ dị n’aka ka ha gbaa mbọ hụ na ya bụ erimeri rutèrè ndị o kwesiri irute aka.
A nọrọ na mmemme ahụ nye nkuzi bànyere ya bụ nje ọrịa korona’ ma kesàkwa àkpà osikapa karịrị otu puku n’ọnụọgụgụ nyegara ndị okpuru ọchịchị ahụ, tụmadụ ụmụnwaanyị isimkpe sitere obodo niile dị n’ime okpuru ọchịchị ahụ, nke gụIfite-Ọgwarị, Ọmọr, Ụmụmbo, Ụmụerum, Anakụ, Ịgbakwụ, Ụmụeje na Ọmasị.
ÒTÙ a kpọrọ Israel Ezue Foundation’ nọrọ na nso nso a wee jiri ihe erimeri dị iche iche wee kwàdo ndị obodo Awa, dị n’okpuru ọchịchị ime obodo Orumba North, dịka gọọmenti gbatịwanyekwùrù oge iwu onye apụtakwala ezi, ka ọ dịkwuo abalị iri na anọ.
Ihe ahụ e kesàrà bụ nke mmadụ karịrị narị abụọ n’ọnụọgụgụ rìtàrà uru na ya, ma bụrụkwa nke ebumnobi ya bụ iji belata ntaramahụhụ ụmụ mmadụ n’ime oge a nọ na ya ugbua, dịka Maazị Israel Ezue, bụ onye chọpụtara òtù ahụ, ma bụrụkwa onoowu obodo Awa siri kọwaa.
Ọ kọwara na ya mèkwàrà nke ahụ, iji mee ka ndi obodo ahụ nwee ike nọrọ mma ma na-ekwe oyooyoo dịka ha na-erube isi nye ntụziaka gọọmenti nyere, ka onye ọbụla nọrọ n’ụlọ ya n’ihi ọrịa nje korona.
Ọ kpọkùkwàzịrị ndị ọzọ ihe dịịrị mma ka ha chèta ma nyerịtakwara ndị ha ka mma aka, iji belata ahụhụ ndị mmadụ na-ata na ihe ndị mmadụ na-agabiga n’ime oge a, dịka ha na-agbaso ntụziaka gọọmenti.
Ha kpọkùkwazịrị ụmụafọ steeti ahụ ka ha na-akwọ aka ha, na-anọ n’ụlọ, ma na-emekwa ihe niile ahụ gọọmenti kwuru ka a na-eme, dịka ọ dị na ntuziaka dị iche iche e wepụtara iji gbanahị ibute maọbụ mgbasa ọrịa korona.
Ka o mechara ya bụ mmemme, Maazị Israel Ezue, bụkwa onyeisi ụlọọrụ White Gate Investment Ltd.’ nọkwazịrị na nso nso a wee kwụnyere gọọmenti steeti Anambra otu nde naịra n’ịkwado ya n’agha ahọ ọ na-ebu megide mgbasa ọrịa korona n’ime steeti ahụ.
Ya bụ ego bụ nke ọ kwụnyere site n’akara ụlọ ọba ego Fidelity gọọmenti wepụtara maka ịnakọta ego e ji ebu agha ahụ megide ọrịa korona.
DỊKA mba ụwa ka na-agba ghara ghara banyere ịchọ ụzọ a ga-esi memilaa ọrịa nje korona, otu onye ebutela ya bụ ọrịa n’ime steeti Anambra.
Nke a bụ nke e mere ka a mara site n’ozi ụlọọrụ Nigeria Centre for Disease Control NCDC’ kụpụrụ n’abalị ụbọchị Fraịdee gara aga bànyere etu ọnọdụ siri gbata kwụrụ ụbọchị ahụ n’ọnụọgụgụ ndị butere ya bụ ọrịa n’ala Nigeria.
Aka na-achị steeti Anambra, bụ Gọvanọ Willie Obianọ gbakwàrà akaebe banyere nke ahụ na mgbasaozi izugbe o mere ụbọchị Satọdee, bụ nke ọ nọrọ na ya wee kọwaa na ọ bụ Lagos ka nwa amadi ahụ siri wee bàta n’ime steeti ahụ.
O kèlèrè ụmụafọ steeti ahụ, ndị ụka, ndị eze ọdịnala, ndị ndu obodo, na ndị ndu ahịa dị iche iche n’ime steeti ahụ maka ịña ntị na irube isi nye ntụziaka gọọmenti n’ime izuụka abụọ gara aga, bụ mgbe ọ sị ka ahịa niile mechigodi.
Ọ gara n’ihu kelekwa ndị dị iche iche jiri ego, akụrụngwa ahụike, nakwa ihe dị iche iche wee kwàdo gọọmentị steeti ahụ n’otu ụzọ maọbụ nke ọzọ n’agha ahụ ọ na-ebu megide ọrịa ahụ na steeti Anambra.
Ọ dụrụ ndị mmadụ ka ha na-akwọ aka oge niile, nọrọ n’ime ụlọ, zèéré mmetụkọsị ahụ, nakwa ihe ndị ọzọ nwere ike itinye mmadụ n’ajọ ọnọdụ ibute ọrịa ahụ.
Ihe e kesààrà ndị ahụ bụ nke gburu ego ruru nde kwùrú nde naịra, ma bụrụkwa nke gụnyèrè akpa osikapa, akpa garị, ji, igbe noduul, bọkeetị na-agba mmiri, tinyere ọtụtụ ihe ndị ọzọ e ji akwalite obibi ndụ na adịmọcha.
O tòkwazịrị aka na-achị steeti Anambra, bụ Gọvanọ Willie Obianọ maka mbọ dị iche iche ọ gbagòrò iji gbochie mgbasawanye nke ọrịa nje korona n’ime steeti ahụ, ya na ihe dị iche iche o kesàgòrò iji mee ka ọnọdụ dịrị ụmụafọ steeti ahụ mfe na mma n’ime oge a.
N’ịgbaso nke a, onyeisi ụlọọrụ ahụ na-ewu ewu n’imepụta erimeri noduul noodle, bụ ụlọọrụ Tummy—Tummy, Maazị Chika Emenike ejirila nnọọ igbe noduul ruru otu puku n’ọnụọgụgụ wee sị gọọmentị steeti Anambra ya jisie ike n’ọrụ na mbọ ahụ ọ na-agba imemila ọrịa nje korona.
O kwuru na ọ bụ ihe kwesiri ekwesi ka gọọmenti na-eme, bụ ịgba mbọ hụ na ndị mmdụ nwèrè nri ha ga na-eri ogologo oge niile ahụ a sị ha nọrọ n’ụlọ n’ihi ọrịa ahụ, maka na onye dunyere nwata inwude nkekwụ kwesikwara inye ya mmiri ọ ga-eji kwọ aka.
O mekwazịrị ka a mara na o kwesighị ka a hapụrụ naanị gọọmentị ime nke ahụ, ma sị na ọ bụ ya mere ụlọọrụ ahụ jiri kpebie iji ya erimeri noduul wee kwàdo ya.
Onye nabatara ihe erimeri ahụ n’aha gọọmenti ma bụrụkwa ode akwụkwọ izugbe steeti ahụ, bụ Ọkammụta Solo Chukwulobelu fọrọ ekele n’ụkpa wee bunye nwa amadi ahụ na ụlọọrụ ya maka ya bụ nkwàdo pụrụ iche ma dàkwa ụdà.
O kelere ya maka ịña ntị n’ọkpụkpọ oku gọọmenti steeti ahụ kpọrọ, ka ndị Anambra na ụlọọrụ dịgasị n’ime steeti ahụ bịa kwàdo ya n’imezupụta atụmatụ dị iche iche o ji n’aka na nke ọ na-abagide, dịka o siri gbasara imemìlà ọrịa nje korona n’ime steeti ahụ.
Maazị Ibezi nyefere ego ahụ n’aka gọọmenti steeti ụnyaahụ n’obi gọọmenti dị n’Awka, ma rịọ ka a ka ha weregodi ya etu ahụ wee kwàdo ihe a na-eme, iji hụ na ya bụ ọrịa agbasaghị n’ime steeti ahụ.
O kelekwara ọchịchị Gọvanọ Willie Obianọ maka ihe dị iche iche o mepụtagoro n’ibuso ọrịa ahụ agha, na n’ịkwalite ọnọdụ obibi ndụ na ahụike ụmụafọ steeti, ma dụọ ya ka o kee ajị n’ume.
IGBO sị na ọ na-abụ e kwuo ekwuo, ma a nụghị na ntị o mee emee, a hụ n’anya ma sịkwa na ọ na-abụ agadi nwaanyị kachie ndị wụọ aja, e bute ozu ya n’ofè nke ọzọ.
Ka ọ dị taa, ndị ọrụ nchekwa anwụchiela mmọnwụ abụọ n’Anambra maka ịdà iwu onye apụtakwala ezi, nke e tiri maka ọrị korona.
Ihe onyoonyoo kpòzịkwara elu na-egosi ebe ndị ọrụ nchekwa bù mmọnwụ abụọ ahụ n’ụgbọala wee na-apụ oge e jidechara ha.A hụkwazịrị ka ha bụ ndị ọrụ nchekwa nọchibidoro ma na-abakwara mmọnwụ ahụ mba maka ịda iwu gọọmenti.
N’akụkọ dịkwa ka ibe ya, mmọnwụ karịrị asaa n’ọnụọgụgụ nọrọ na nso nso a wee lụọ ọgụ, ma werekwa ụtarị gwọọ onwe ha ịba na Nnewi n’imerùbè mmemme Isita.
Mmọnwụ ndị ahụ bụ ndị a hụtara ka ha jupụtara n’ụzọ, na-apịa ezigbo ọkpọ, na-eme anwansì, ma na-apịakwa onwe ha ụtarị n’otu.
Dịka onye ọnọ mgbe o mere siri kwuo, iti mmọnwụ ahụ màlitere ụbọchị ụka, bụ ụbọchị mmemme Isita kpọmkwem, ma bụrụkwa nke ndị obodo ahụ na-eme kwa ahọ ọbụla.
Ka nke ahụ na-aga n’ihu, a hụkwazịrị ka ndị ọrụ nchekwa malitezịrị ịchụsasị ha bụ ndị mmọnwụ nakwa ndị bịara ilele ha, n’ihi na nke ahụ megidere ntụziaka gọọmentị steeti ahụ nyèrè banyere ọrịa nje korona, tinyekwuoro na ha niile kwụkọsịrị ọnụ ma na-emetụkọrịtakwa onwe ha ahụ.
IGBO sị na ọ na-abụ aka weta aka weta, akpa eju, ma sịkwa na ọ na-abụ a nyụkọọ mamịrị ọnụ, ọ gbaa ụfụfụ.
Ma tupuu oge ahụ, ndị mmadụ ewerela anya ha gbara Isita, site na ya bụ ụñàrà, anwànsì na n’ihe ngozi dị iche iche ndị mmọnwụ ahụ mèrè ụbọchị ahụ, kwuo na ọ dị ha ka ọ bụ ya dịkwa etu ahụ echi ya, ka ha wee leleruo ejije ahụ n’isi.
Òtù ahụ nyèrè gọọmenti steeti ahụ ego dị narị puku naịra ise iji kwàdo atụmatụ ya, ma sịkwa ya jisie ike n’ọrụ ahụ, dịka ha nọrọ n’obi gọọmenti steeti ahụ dị n’Awka bụ isi obodo steeti ahụ wee nyefee ya bụ ego n’aka ndị na-ahụ maka nke ahụ.
Maazị, Isaac Ọnụka, bụ onyeisi oche òtù ahụ n’Anambra ma bụrụkwa onye nyefèrè gọọmenti akwụkwọ ndọrọ ego ahụ n’aha òtù ahụ, mere ka a mara na ha kpebiri ma kwekọrịta ịzọpụ ụkwụ ahụ oge ha lechaara anya n’etu ọrịa ahụ si anyụ ụmụ mmadụ ịkpakwụ n’ụzọ dị iche iche ugbua.
O tinyezịkwara olu nke ya wee rịọ ndị ọzọ na ụmụafọ Anambra ọnọdụ ụmụ mmadụ na-emetụ n’obi na ndị aka ji akụ nọ na steeti ahụ, ka a ha kwàdo gọọmenti n’atụmatụ ahụ, n’ihi na otu onye anaghaị achụ ngwere mgbahige aja.
Nke ahụ bụkwa ụzọ òtù ahụ siri wee kwàdo ya bụ gọọmenti n’agha ahụ ọ na-ebu megide mgbasawanye nke ọrịa ahụ n’ime steeti ahụ, dịka o siri metụta mmadụ ichekwaba onwe ya pụọ n’ibute ajọ ọrịa ahụ.
Akụrụngwa ahụike ndị ahụ e butere gụnyèrè uwe mkpuchi imi dị otu puku na narị ise, ihe mkpuchi ihu dị iri, na uwe mwuda dị iri abụọ n’ọnụọgụgụ.
Dịka ụlọọrụ ahụ siri kọwaa, akụrụngwa ahụike ndị ahụ bụ nke si n’aka òtù abụọ a maara dịka JACK MA Foundation’ na Alibaba Foundation’.
ONYEISI ndị uwe ojii na steeti Anambra, bụ Maazị John Abang, akpọkuola ndị ọrụ ya na ndị ọrụ nchekwa dị iche iche ka ha na-erube isi nye ntụziaka ahụ gọọmenti nyère banyere ọrịa nje korona, ma hụkwa na ndị mmadụ na-agbasò ya oge ọbụla.
Maazị Abang kpọrọ oku a oge ọ gara ileta ka ọnọdụ siri gbata kwụrụ, na etu mmezupụta ntụziaka gọọmenti ahụ si aga na mpaghara Ọnịtsha, na n’okèala Anambra na steeti Delta, ọkachasị dịka o siri metụta itinye iwu onye ekwela ụzọ gaa, na iwu onye apụtakwala ezi n’ọrụ.
Ọ dụkwazịrị ndị ọrụ nchekwa nọ n’ebe ahụ ka ha gbado anya, hụ na ha onwe ha adaghị maọbụ meebàgide n’ihe ọbụla megidere iwu na ntụzika ahụ gọọmenti nyèrè, dịka ha na-arụ ọrụ imezupụta maọbụ itinye ntụziaka ahụ n’ọrụ, nakwa ịhụ na ndị mmadụ gbasòrò ya n’ozuzu òkè oge niile.
Ọ dọkwazịrị ha aka na ntị na onye uwe ojii ọbụla e nwetere ka ọ na-eme ihe ọbụla megidere iwu maọbụ ntụziaka gọọmenti n’ụdị ọbụla, ga-abụ onye a ga-enye ntaramahụhụ kwesiri ya.
NdỊ uweojii steeti Enugu anwuchikọọla otu nwoke maka itinye nsipoison n’akpa aṅara dị ihe dịka akpa otu narị na iri anọ na atọ.Nke a dapụtara n’ahịa dị n’Enugu.
N’okwu ọ gwara ndị nta akụkọ, onye uweojii na-ahụ maka ọdịmma ha na ndị mmadụPPRO bụ ASP Daniel Ndukwe kwuru na ọ bụ n’Akwata nke ahịa Ọgbete Enugu ka a nwụchikọrọ nwoke ahụ site n’aka Central Police Station Enugu.
O kwuru sị Site n’ama ndị mmadụ gbara, e jidere nwoke ahụ ka ọ na-etinye  container of suspected toxic liquid substancen’aṅara dị akpa kwuru akpa, n’Akwata.
Aṅara ndị ahụ nke dị ihe dịka akpa143 gburu ego dị  729,000 naịra  Otu o sila dị, o kwuru na ha na-aga n’ihu ime nnyocha site n’aka ndị ọ dị n’aka, State Criminal Investigation Department iji chọpụta ebumnuche o ji kpa ya bụ arụ, tinyekwara ịnwụchikọ ndị ọzọ.
Ndukwe kwuru na Komishọna uweojii steeti ahụ, Maazi Ahmad Abdurrahman toro ndị ọrụ nchekwa na ndị na-asọpụrụ iwu obodo nke steeti ahụ maka mbọ ha.
CHUKWUEMEKA Odumegwu Ojukwu University COOU, amalitela ịrụpụta ihe e ji akwọ aka na-egbu nje hand sanitizers na ihe ndị ọzọ iji nye aka gbochie ọrịa coronavirus.
Onyeisi ụlọakwụkwọ ahụ bụ Ọkammụta Greg Nwakoby kwuputara nke a n’Awka oge o duuru ndị nlekọta ụlọakwụkwọ ahụ university managment wee kesaa ihe ndị e ji egbochi covid-19 maka inyere obodo dị iche iche aka na steeti.
Ihe ndị ahụ gụihe ndị a na-agba n’aka gloovesdị puku atọ, ihe e ji ekpuchi imi,nose masks dị otu puku mkpọ ololo mmiri na-egbu njehand sanitizers, dị otu puku owuruwool dị iri abụọ ihe nnyocha ahụike themometer dị iri.
Onyeisi ụlọakwụkwọ ahụ kwukwara na ndị ngalaba ihe ọmụmụ Natural Science tinyere Entrepreneurial Studies ga-aga n’ihu imepụta ihe a na-ete n’aka na ndị ọzọ,maka ọha obodo, tinyere ndị ọrụ mahadum na ụmụakwụkwọ.
O kwuru na mgbe adịghị anya na ọ ga-abụ iwu na onye ọ bụla ga na-ekpuchi imi ya nose maskna steeti Anambra.
Ọ dụzịrị onye ọbụla ka ọ na-atụnye ụtụ nke ya oge niile ma na-agbasikwa mbọ ike irube isi nye ntụziaka ahụ gọọmenti nyere bànyere ịgbanahị ibute maọbụ ikesa ọrịa ahụ.
MINISTA na-ahụ maka ndị ntorobịa na ịkwalite egwuregwu Minister of Youth and Sports Development, Maazị Sunday Dare bịara na steeti Anambra maka asọmpi egwuregwu ndị uweojii Nigerian Police Games
agba nke iri na abụọ ya, nke a malitere na Satọdee gara aga ọnwa Febụwarị dị n’abalị iri abụọ na iteghete ma bụrụ nke ga-akwụsị na Satọdee a, ọnwa Maachị ga-adị n’abalị asaa, afọ a bụ 2020.
N’ozi ya, minister ahụ bụ Dare kwuru na obi bụ ya ańụrị ịbịa na steeti Anambra maka egwuregwu ahụ.Ọ kọwara na asọmpị ahụ ga-eme ka a chọpụta ọnatarachi ndị mmadụ dịka o sị emebu n’ala anyị.
Ka anyị cheta na egwuregwu ndị uweojii ala anyị azụpụtala mmadụ dịka Chioma Ajunwa, onye bụzị osote kọmishọna uweojii ugbu a.
Ndị ọzọ a chọpụtara site n’asompi ndị uweojii bụ Super Eagles player Julius Aghahowa, Sunday Ibada lara mmụọ, tinyekwara Samuel Peter onye nke e ji Nigeria nightmare wee mara.
EMUME ịlụ di na nwunye bụ emume ańụrị n’ụwa niile.Ya mere, dịka mmadụ abụọ kpuru isi mere emume a na Makurdi isi obodo steeti Benue, ọ kpọtụrụ akpọtụ ma bụrụ ihe oke ọńụ.
Taiwo onye steeti Edo ma bụrụ onye ọrụ na Government Special School maka ndị kpuru isi, steeti Ekiti kwuru na ya zutere Grace onye steeti Benue n’afọ 2017 oge e zitere ya n’ụlọakwụkwọ ahụ maka National N-Power dịka onyenkuzi.
Ma n’ime ọnwa asatọ zuru oke Grace ekweghị ka ha lụọ n’ihi na dịka o siri kwu na ụfọdụ ndị o chere na ya nwere ntụkwasi obi n’ebe ha nọ nyere ya ndụmọdụ ka ọ hapụ ikweta Taiwo ka ọ lụọ ya.
O kwukwara na ya chekwara dịka na Taiwo  emeela okenye tinyekwara na ọ gaghị adịrị ha mfe ịlụ di na nwunye n’ihi na ha abụọ kpuru isi.
Otu o sila dị, Grace kwuru na ya kwetaziri ka Taiwo lụọ ya oge ya chọpụtara na ndị ahụ sị ya ka ọ hapụ ịlụ ya gara n’ihu ịchọtara ya nwaanyị ọzọ ka ọ lụọ.
O kwuru sị Ahụrụ ya n’anya n’ihi na ọ na-eme amara, ọ bụ onye eziokwu, onye kwesịrị ntukwasa obi ma nke kacha bụ na ọ na-atụ egwu Chineke.
Taiwo site n’ajụjụ a jụrụ ya kwuru na egwu adịghị ya, na ha abụọ abụghị ndị mbụ kpuru isi na-alụ di na nwunye.Ya mere, na ha agaghị enwe nsogbu.
Taiwo onye dị afọ iri ise na otu kwuru sị Amụrụ m n’afọ 1968, ka ọnwa Julai dị n’abali ise.Ekpuru m isi n’afọ 1998 oge m na-akwado ule ICAN ka m rụchara ọrụ ọtụtụ afọ n’ụlọ ọba ego bank.
Ọ kọwara na ọ rụrụ ọrụ na Nigerian International Bank, Victoria Island, Lagos, ọ buzi mgbe ọ na-akwado ule ICAN nke ga-eme ka ọ bụrụzie akwaa akwụrụ chartered accountant ka o kpuru isi.
Ka o kpuchara isi, ọ gụrụ akwụkwọ gbasara ọnọdọ ọ hụziri onwe ya nke mere o ji nọrọ n’ọrụ ọ nọ ugbu a.
Grace n’onwe ya kwuru na o kpuru isi ka ọ dị afọ asatọ n’ihi ọrịa meningitis’.Oge ọ ka nọ na prima.
Otu o sila dị, o mechara gaa akwụkwọ ka o kpuchara isi wee nwee ike irụ ọrụ oyibo dịka ọ gụchara na mahadum University of Jos, steeti Plateau.
Ka ọ dị ugbu a, Maazị na Oriakụ Taiwo Edekere bizi ka di na nwunye n’ihi na onye ndidi na-eri azụ ukpoo.
ỌNWỤ mberede zutèrè nnọọ ma gbuo otu nwa amadi ji ụkwụ agara onwe ya n’Ọnịtsha, dịka ihe meberede okporoụzọ dapụtàra n’ebe ahụ.
Nke a bụ nke e mere ka ụwa mara site n’ozi onye na-ahụ maka mmekọrịta ọhaneze na ụlọọrụ Federal Road Safety Corps FRSC’ n’ime steeti Anambra bụ Maazị Pascal A.Anigbo kụpụrụ n’aha onyeisi ụlọọrụ ahụ na steeti ahụ, bụ Maazị Andrew A.Kumapayi.
O mere ka a mara na ya bụ ihe mberede okporoụzọ bụ nke weere ọnọdụ na mpaghara Upper-Iweka, n’akụkụ ọdụ ụgbọala TRACAS, ma bụrụkwa nke ọ bụ ịgba oke ọsọ nà ejidènwughị ọsọ ụgbọala wètàrà ya.
Dịka o siri kwuo, onye na-anya otu nnukwu ụgbọala Mark Truck na-ebú ibu ka e kwuru na o ji oke ọsọ wee na-efe ka nnụnụ, dịka à gà-asị na echi adịghị, wee ruo oge o nweghịzị ike ijidenwu ya bụ ụgbọala n’ihi na ya bụ ebule etibiela n’ọgbụ.
O wee màlitezie ịghọ ya aghọ na ịzọ onwe ya, nke mezịrị ka ọ ga  sụnye isi n’otu ọwà mmiri dị n’akụkụ ụzọ awara awara ahụ, wee gwerìkọọ otu nwoke ji ụkwụ agara onwe ya.
O mere ka a mara na ọ bụ mmadụ atọ bụcha ụmụnwoke ka ihe mberede okporoụzọ ahụ metụtara, mana ọ bụ otu onye n’ime ha nwụrụ anwụ, ebe ndị ọzọ nwètara mmerụahụ n’ụzọ dị iche iche.
Ọ kasizịkwàrà ezinụlọ nwa amadi ahụ tụfùrù ndụ ya obi, ma kpee ka Chineke nabata ma nye mkpụrụobi ya ezumike udo.
AANYAMMIRI gbara nnọọ ka iju mmiri n’ụtụtụ ụbọchị Wenezịdee dịka ọkụ ọnụ ụtụtụ dabìdòrò ma gbarikọọ ahịa ahụ na-ewu èwù a na-ere akụrụngwa e ji arụ ụlọ na ya dị n’Ogidi dị n’okpuru ọchịchị ime obodo Idemili North nke steeti Anambra.
Ya bụ ajọ ọkụ ọgbụgba, dịka onyeisi ụlọọrụ nsọnyụ ọkụ na steeti ahụ, bụ Maazị Martin Agbili siri kọwaa, bụ nke malitere n’elekere anọ nke ọnụ ụtụtụ, dịka ozi ha nwetara siri kọwaa, nke mezịrị o jiri duru ndị òtù ọrụ ya wee gaba n’ebe ahụ ozigbo ozigbo.
Ọ sị na a na-atụ anya na ya bụ ọkụ sitere n’ótù nnukwu ụgbọala a kwụbàrà n’ime ọdụ ahịa ahụ, ma bụrụkwa nke ndị otu ọrụ ya nọ n’Ọnịtsha na ndị nọ n’Awka jikọrọ aka ọnụ wee buso agha n’ụtụtụ ahụ.
O mere ka a mara na ha amabèghị maọbụ chọpụta ihe a dọnyesiri n’ime nnukwu ụgbọala ahụ e ji ebu ibu nke ọ bụ ya dọrọ ọkụ ahụ.
Na ntụnye nke ya n’aha onyeisi ha bụ Maazị David Bille, onye na-ahụ maka mmekọrịta ọhaneze nà ụlọọrụ Nigeria Security and Civil Defence Corps NSCDC’ bụ Maazị Edwin Ọkadigbo kwùru na ha nàtàra òkù mberede bànyere ya bụ ọkụ ọgbụgba n’ụtụtụ ahụ.
Ọ gbara akaebe na ya bụ ọkụ mère mkpamkpa ebe ahụ, ma kpọzie òkù ka e mee nnyocha zuru òkè banyere ya bụ ọkụ, iji chọpụta ihe kpatara ya n’ezie nakwa ka o siri mebidobe ihe.
IGBO sị na ọ na-abụ e kwe nwata nkwa ụkpala, mezuo ya, e kwegodi ya nkwa akara n’ụkọ agwa, o nwesie olileanya ike, maka na ụbọchị gbaa izu, gbaa ahọ, akara ga-erurịrị ya aka.
N’ịgbaso nke a, gọọmenti steeti Anambra nọrọ na nso-nso a wee bunyekwuo ụlọọrụ nsọnyụ ọkụ steeti ahụ ọfọdụ ụgbọala ọhụụ ọzọ e ji asọnyụ ọkụ.
Ụgbọala ọhụụ ahụ e bunyekwuru ndị ọrụ nsọnyụ ọkụ ahụ ka e kwùrù na o nwere ikike irita mmiri ruru lita puku iteghete, ma bụrụkwa nke a rụpụtara site n’aka ụlọọrụ Innoson dị na Nnewi, n’ime steeti ahụ.
O kelekwazịrị Gọvanọ maka ịkwàlite na iwelitekwu aka n’ego a na-enye ndị ọrụ nsọnyụ ọkụ n’ime steeti ahụ, tinyekwuoro na ọ dịlarịị na mbụ, n’ime ahọ gara aga, bunye ụlọọrụ ya ụfọdụ ụgbọala ọhụụ nakwa mmiri kemikalụ e ji asọnyụ ọkụ, itè mmiri narị atọ na iri ise.
GỌỌMENTI steeti Anambra eguzobela usoro agụmakwụkwọ pụrụ iche Special Academic Calendar maka obodo ndị bi na mmiri riverine na ebe iju mmiri na-adọ na steeti ahụ.
IGBO sị na ọ na-abụ a gbaghị ụzọ oweri mgba ọ naghị echị, ma sịkwa na ọ na-abụ agadi nwaanyị kachie ntị wụọ aja, e bute ozu ya n’ofe nke ọzọ.
Ya bụ ogige aja ka e kwuru na a chọpụtabèghị onye nnọrọonwe ọ bụ ya gbara ya n’ala gọọmenti, ebe ụlọọrụ na ogige ebe ahụ a na-asa ụgbọala bụ nke e kwuru na a rụrụ n’ụzọ megidere ntuziaka gọọmenti, na n’ụzọ iwu akwadòghị.
O mekwazịrị ka a mara na ndị a nwụchikọrọ bụ ndị a ga-akpụpụ ụlọ ikpe ma were usoro iwu wee nyụchaa ha anya.
Ka nke ahụ gachara, ndị òtù ọrụ ahụ gakwara were eriri gbachikọọ otu ụlọ ebe obibi dị na mpaghara ụzọ Archbishop Heerey dị n’Ọdakpụ n’Ọnịtsha, n’ihi na ya bụ ụlọ bụ nke gbara ágbá ugbua ma bụrụkwa nke a na-atụ anya na o nwere ike ịdà oge a tụghị anya.
Ndị bi n’ụlọ ahụ, bụ ndị e kwuru na gọọmenti enyebụọla ha ozi ka ha kwakọrọ ngwongwo ha si ebe ahụ pụọ, mana, na-agbanyeghị nke ahụ, ụfọdụ n’ime ha kachìri ntị nọrọ n’ebe ahụ na-eme otu ihe maọbụ nke ọzọ wee ruo ụbọchị ahụ a gbachiri ya bụ ebe.
N’otu ụbọchị ahụ kwà, a manyezịrị onye ọbụla bi n’ebe ahụ amanye ka ọ kwakọrọ ngwongwo ya pụọ ozigbo ozigbo, ma gbachie ya eriri onye ekwena ụzọ gaa.
KA ọ dị taa, ndị uwe ojii sitere mpaghara ebe dị iche iche n’ala Nigeria na-pịrịchara ma na-azọwarị ya ugbua na steeti Anambra, dịka asọmpi egwuregwu ndị uwe ojii nke ahọ 2020 saragòrò ọkụ na mpaghara ebe dị iche iche n’ime steeti ahụ.
Asọmpi egwuregwu ahụ bụ nke a gbapere n’isi ngwụcha izuụka gara aga n’ogige Alex Ekwueme dị n’Awka, bụ isi obodo steeti Anambra, site n’aka onyeisi ala Nigeria, bụ Maaazị Muhammadụ Buharị.
Ọ bụ nke a na-eme kwa ahọ abụọ ọbụla, ma bụrụkwa nke nọ n’agba nke iri na abụọ ya ugbua, kemgbe o jiri malite.
Ha gosipụtakwazịrị ezi olileanya ha nwere na a ga-esitekwa na ya bụ asọmpi egwuregwu nke ahọ a wee nyochapụta ma chọpụtakwa ọtụtụ ndị ọzọ ga na-ewukwa èwù n’ogoogo mba ụwa n’ihe gbasaara egwuregwu n’oge adịghị anya.
Ya bụ asọmpi egwuregwu a kpọrọ Anambra 2020 bụ nke malitere n’abalị iri abụọ na itghete nke ọnwa Febụwarị ka a na-atụkwa anya na ọ ga-abịa n’isi njedobe n’abalị asaa nke ọnwa Maarchị ahọ a.
N’IHI ọrịa ọjọọ coronavirus, mahadum Nnamdi Azikiwe University, Awka UNIZIK akwụsigodula ihe ọmụmụ asụsụ China Chinese Language a na-eme na Confucius Institute.Ha mere nke a n’ihi na ndị Igbo kwuru okwu wee sị na nkwụcha abụghị ụjọ.
Ya bụ ngalaba institute nke na-ahazị ihe ọmụmụ ahụ site na njikọ aka nke mahadum ahụ na-emekwazi ihe ọmụmụ exchange programme ha na ụfọdụ mahadum dị na China.
Onye kwupụtara mmechi e mechiri ụlọakwụkwọ ahụ bụ onyeisi Vice Chancellor UNIZIK bụ Ọkammụta Charles Esimone n’okwu ọ gwara ndị nta akụkọ dịka ọ na-ekpughe atụmatụ banyere emume nturu ugo convocation agba nke iri na anọ nke mahadum ahụ.
Ọkammụta Esimone kwuru sị Ihe gbasara ọrịa coronavirus metụtara ụfọdụ ihe ọmụmụ anyị, ọ kachasị Confucius Institute.Disemba gara aga ọtụtụ ndị nkuzi asụsụ Chinese na ngalaba ahụ lara ezumike, mana oge ọrịa a malitere na mbido afọ a, anyị kwụsịgoduru ya bụ ihe ọmụmụ ma kwụsị ha ịlọchịghata azụ ozugbo.
Ọ gara n’ihu kwuo sị Anyị anwaala oke anyị na mmụta.Anyị atụnyela ọtụtụ ụtụ maka ezi mmụta.Anyị na-enyocha ndịnkuzi na ụmụakwụkwọ n’ule site n’iji ihe onyoonyoo CCTV iji hụ na ndịnkuzi na-arụ ọrụ ha, ya na iji gbochie ụmụakwụkwọ igwu ojoro n’ule.
AKA na-achị steeti Anambra, bụ Gọvanọ Willie Obianọ nọrọ ụbọchị Mọnde wee duo Maazị Ernest Adinwerụka n’iyi ọrụ dịka onye ndụmọdụ pụrụ iche nye ya n’ihe gbasaara ibelata etu e si emefù ego nà nkwalite nnyocha.
Ya bụ mmemme idu n’iyi ọrụ bụ nke nke weere ọnọdụ na nzukọ isi ọchịchị steeti ahụ, bụ nke e mere n’obi gọọmenti dị n’Awka, bụ isi obodo steeti Anambra.
Na nzaghachi ya, Maazị Adịnwerụka tòrò Gọvanọ Obianọ maka ịhụ mkpa ọ dị ikewapụta ọkwa dị otu ahụ, ya na ịhụta ya dịka onye tozùrù okè iji ya bụ ọkwa.
Tupuu a kpọlite ya n’ọkwa ọhụụ ahụ, Maazị Ernest Nnaemeka Adinwerụka jibụrụ ọkwa dịka onyeisi nhazi bụ Executive Director na nglaba ihe gbasaara ego na ọrụ pụrụ iche bụ Financial Services and Special Projects n’ụlọọrụ Awka Capital Territory Development Authority ACTDA.
Ọ rụkwara n’ụlọ ọba ego Fidelity, bụ ebe ọ nọrọ wee rịgoruo n’ọkwa osote onyeisi, bụ Assistant Director’, tinyekwaziere ọkwa ndị ọzọ o jigoro n’ogoogo dị iche iche, ọ kachasị n’ọrụ gọọmenti.
ỌZỤZỤ otu ụbọchị a chịkọbara maka ndị ntorobịa steeti Anambra bànyere etu e si azụ añụ abịala n’isi njedobe, dịka a kpọrọ òkù ka e tinye uchu n’ihe gbasaara ịzụ añụ na iji ya akpa ego site n’ụzọ dị iche iche.
Ya bụ ọzụzụ bụ nke a chịkọbàra n’okpuru ụlọọrụ na-ahụ maka ọrụ ugbo n’ime steeti ahụ, ma bụrụkwa nke ndị ntorobịa karịrị iri ise n’ọnụ ọgụgụ sitere okpuruọchịchị ime obodo iri abụọ na otu dị na steeti ahụ sonyere na ya.
Na ntụnye nke ya, onyeisi Ọhaneze Ndị Igbo na steeti ahụ, bụ Maazị Damian Okeke-Ogene kèlèrè gọọmenti steeti ahụ, nke Gọvanọ Willie Obianọ nọ n’isi ya, maka ọmarịcha atụmatụ dị etu ahụ nakwa atụmatụ ndị ọzọ dị iche iche o ji n’aka maka ndị ntorobịa steeti ahụ.
Ka ọ na-akpọ òkù ka e tinye uchu na ngalaba ịzụ añụ, Maazị Ogene gazịrị n’ihu kpọpụtasịa ọtụt uru dị iche iche nke ahụ ga-eweta, ọ kachasị dịka o siri metụta ịkewapụta ohere ọrụ nye ndị ntorobịa, ịkwalite ọnụ ego a na-enweta n’ime steeti ahụ, nakwa ọtụtụ urù ndị ọzọ.
Ha kwezịrị nkwa iji ihe ha mụtara site n’ọzụzụ ahụ wee bàara onwe ha, obodo ha nakwa gburugburu ha urù karịa ka a tụrụ anya, n’ihi na ọ bụ naanị site n’ime nke ahụ ka ha pụrụ isi kwụghachi gọọmenti.
IGBO sị na ọ na-abụ a nyụchaa nsị a kapnaghị ya ọnụ ọ dị ka òtòrò, maka na ihe a mara bido na-adị mma ịma emechi.
Ọ bụ n’ịgbakwasị ụkwụ na nke a ka e jiri were oke mmemme dị dara ụda wee wèta n’isi njedobe, asọmpi egwuregwu ndị uwe ojii ala Nigeria nke ahọ 2020, bụ nke weere ọnọdụ n’ime steeti Anambra.
Ọ kpọkukwazịrị ndị uwe ojii ahụ sonyere na ya bụ asọmpi egwuregwu ka ha tinye ihe dị iche iche ha mụtara site n’asọmpi ahụ n’ọrụ, ma sikwazie n’ụzọ dị otu a rụpụtàzuo mpụtara nke ebumnobi e jiri hibe ya bụ asọmpi egwuregwu.
O kelekwazịrị ndị uwe ojii dị iche iche sonyere na ya bụ asọmpi nakwa ọchịchị steeti Anambra lere ọbịa na ya, ma kwuo ya na ọ na-atụ anya na steeti ndị ọzọ ga-ele ọbịa n’asọmpi ahụ n’ọdịnihu ga-elere steeti Anambra anya ma mee nke ọma karịa.
N’akụkụ nke ya, aka na-achị steeti Anambra, bụ Gọvanọ Willie Obianọ mere ka a mara na ọ bụ ihe iji nye Chineke ekele na asọmpi ahụ, bụ nke weere ọnọdụ otu izuụka, bịàrà n’isi njedobe na-enweghị akụkọ ọjọọ ọbụla a nụrụ n’ime ya site na mpaghara ebe ọbụla.
Ọ kpọpụtasịrị ọtụtụ urù ya bụ asọmpi wetààrà steeti ahụ site n’ụzọ dị iche iche, ma mee ka a mara na a ga-aga n’ihu iji akụrụngwa egwuregwu ahụ a rụnyesiri n’ebe dị iche iche n’ime steeti ahụ n’ogologo oge egwuregwu ahụ, mee ka egwuregwu na-agawanye n’ihu n’ime steeti ahụ.
Asọmpi egwuregwu ndị uwe ojii nke ahọ 2020 a kpọrọ Anambra 2020 bụ agba nke iri na abụọ ya, ma bụrụkwa nke were otu izuụka n’ime steeti Anambra.
SITE na ntụzị aka nke Catholic Bishops Conference of Nigeria CBCN ka dayọsis ọ bụla n’ala anyị Nigeria mee ngagharị ekpere maka ogbugbu a na-egbu ndị otu Kristi, dayọsis Awka mere njem nke ha ụbọchị ụka gara aga.
Ndị ụkọchukwu na ndị mmadụ gbakọlọtara n’ihu ogige Alex Ekwueme wee jiri njem ekpere gaba n’obi Chukwu St Patrick’s Cathedral.Tupu a malite ya bụ njem ka chanselọ Awka dayọsis bụ Fada Francis Chidiebube n’aha Bishọp P.C Okafor kwuputara ebumnobi njem ekpere ahụ.
Ka e ruru na St Patrick, Fada Anthony Ezeokeke bụ osote chanselọ nabatara mmadụ niile.O kwuru sị Njem a bụ nje m nke mmụọ, ọ bụghị nke anụ ahụ na ọbara.Chukwu ga-enye anyị mmeri n’aha Jesus.
Ọ gara n’ihu kọwaa na ihe ụmụ mmadụ ji yiri akwa ojii bụ iji gosị na obodo anyị bụzi oji oji ma kwukwaa na okwukwe na aja ahụ sacrifice agaghị ala n’iyi n’aha Jesus.
O chetakwaara ndị otu Kristi ka ha mata na ọ bụ onye ọ bụla ka e tinyere obodo n’aka.Ya mere, ka mmadụ nye mkpesa mgbe ọ bụla ọ hụrụ onye ụzọ ya edochaghị anya.Ka mmadụ na-achọ ọdị mma ibe ya, na obodo anyị ga-emechaa dị mma.
E ji ụka ngọzi wee weta ekpere ahụ na njedebe ebe Fada Christopher Ezeh kpere ekpere kpokuo Chineke ka ọ gbata ọsọ enyemaka.
AKA ndị uweojii steeti Oyo akparala ụmụikorobịa atọ bụ ndị dakporo nwunye pastọ ha, kwaa ya iko n’ike.Ya bụ ihe mere n’Akinyele dị na steeti Oyo.
Ụmụ nwoke atọ ahụ, Kehinde Olajide, 32, Ayoola Richard, 23, na Felix Babalola, 27, bụ ndị dakporo nwunye pastọ ha n’ụlọ pastọ ahụ, n’elu akwa ya matrimonial bed bụ ndị na-agara pastọ ahụ ozi n’ụzọ dị iche iche.
Otu n’ime ha bụ Richard sị dịka ha na-aga n’ụlọ pastọ ahụ enyere ha aka n’ozi ụlọ, na ha na-adị na-enwe agụụ ịkwa iko n’ebe nwaanyị ahụ nọ ha na-echekwa ka ha ga-esi mejupụtakwa echiche ha.
Ka anyị ruru ebe ahụ, anyị hụrụ ya dịka ọ sachara ahụ mara towelụ.Okweghịzi anyị odidi, ya mere anyị soro ya baa n’ime ọnụ ụlọ ha, kpuchie ya ọnụ, kpọchie ụzọ ma gwa ya na anyị ga-eti ya ihe ma o kwuo okwu dịka anyị kwasara ya iko n’otu n’otu.
Ka ọ dị ugbu a, Richard na ndị otu ya nọzị na mkpọrọ ndị uweojii Oyo State Police headquarters, ebe a kpọgara nwaanyị ha dakporo n’ụlọọgwụ Akinyele Community General Hospital maka nnyocha na ọgwụgwọ.
Onye uweojii na-ahụ maka ọdị mma ndị mmadụ na ndị uweojii na steeti ahụ PPRO Maazị Bello Olayemi kwuru na a ga-akpụpụ ụmụnwoke ahụ ụlọikpe maka ndakpo na mmeru rape and assault.
IGBO sị na uche anaghị aka uche, kama ọ bụ chi na-aka ibè ya ma sịkwa na ọ na-abụ e lelịa nwaite ọ gbọnyụọ ọkụ.
Ka ọ dị taa, otu nwaanyị sítéré Enugwu-Agịdị dị n’okpuru ọchịchị ime obodo Njikọka na steeti Anambra emeela ka a mara na ya achọpụtala ma rụpụta ọgwụ pụrụ ịgwọ ma gbulaa ọrịa nje Coronavirus’ kpam kpam.
Dịka ọ na-ekwupụta na ọ bụ ya onwe ya jiri aka ya wee rụọ ya bụ ọgwụ n’ime steeti Anambra, Oriakụ Okoye gàrà n’ihu kwuo na ọgwụ ahụ anaghị enwe mpụtàrà ọjọọ ọbụla n’ahụ mmadụ, bụ nke nwa bekee kpọrọ side effects’ n’ihi etu o siri rụọ ya.
O kwupụtakwara njikere ọ dị inyefè ya bụ ọgwụ ahụ n’aka gọọmenti maọbụ ụlọọrụ ọbụla nke ahụ dị n’aka, ka ha nyòchaa ma nwalee ya.
ỌTỤTỤ ndị mmadụ egosipụtala ọńụ dịka Pope Francis nọ n’izuụka gara aga kewapụta dayọsis Ekwulobia, ma họpụta Peter Eberechukwu Okpaleke ka ọ bụrụ bishọp mbụ na ya.
Ka ọ na-ekwupụta ya n’obi Chukwu St Patrick’s Cathedral Awka, Bishọp Ezeokafor kọwara ozi ahụ dịka nke obi ụtọ na ańụrị.O kwuru na ọ bụ na dayọsis Awka ka e si kewapụta dayọsis ọhụrụ ahụ, na ọ ga-anọkwa n’okpuru Metropolitan see’ Onitsha.
Ọ gakwara n’ihu kwuo na dịka obi bụ ya sọ ańụrị na ọ na-ekele Pope Francis maka ikewapụta dayọsis ọhụrụ ahụ, tinyekwara Bishọp Okpaleke ọ họpụtara.Ọ rụtụrụ aka na dịka ọ dịzị ugbu a na ọnọdụ ahụ ga-enye nnukwu aka n’ihi na dayọsis Awka buru ibu.
N’akụkụ nke ya, chanselọ dayọsịs Awka bụ Fada Francis Chidume kwuru na ọ bụ ndị nọ n’okpuru ọchịchị Aguata, Orumba North na Orumba South bụ ndị ga-anọ na dayọsis Ekwulobia.
Ya mere,ụkọchukwu nọ n’isi Episcopal Vicar Ekwulobia Region’ ma bụrụkwa ụkọchukwu Parish St Joseph’s Catholic Church, Ekwulobia bụ Fada Ignatius Onwuatuegwu na ụkọchukwu  Cathedral Administrator’ St Patrick’s Awka, Fada Mathew Attansey kelere Chineke maka ikewapụta dayọsis Ekwulobia, tinyekwara ịhọpụta  Okpaleke dịka bishọp mbụ na ya.
N’otu aka ahụkwa, gọọmenti steeti Anambra ebunyela Pope Francis ụkpa ekele maka ikewapụta dayọsis Ekwulobia, nke wetara ọnụọgụ dayọsis Katọlik dị na steeti ahụ n’anọ.O kwuru na dịka dayọsis Anglikan dị iteghete n’Anambra, na o mere ka steeti ahụ kachazie nwee dayọsis n’ala Nigeria gbaa gburugburu n’ụka Katọlik na Anglikan.
N’ozi ya n’ekwentị dịka a kpọtụụrụ ya, bishọp dayọsis ọhụrụ ahụ bụ Peter Ebelechukwu Okpaleke kelere ụmụ Chineke maka ekpere ha, ma rịọkwaa ka a na-ekpe ekpere na-aga n’ihu.
Ka anyị cheta na a họpụtara ma chie Okpaleke bishọp maka dayọsis Ahiara n’afọ olemole gara aga.Ma n’ihi ekwe ekwe na e nweghị obi nnabata n’ebe ndị dayọsis Ahiara nọ, nwaodibo Chukwu a tinyere akwụkwọ ma kwụsị ọrụ dịka bishọp Ahiara ka udo wee chịa.
Ya mere, Chineke onye na-ahụ n’ihe, na-ahụ na nzuzo ahọpụtala ya dịka bishọp mbụ nke dayọsis Ekwulobia e kewapụtara ọhụrụ.Otito dịrị aha nsọ nke Chineke.
ÒTÙ a kpọrọ Presidential Committee on Flood, Relief and Rehabilitation PCFRR’ nọrọ nso nso a wee kesàára ndị ahụ ahụ ọnọdụ ijummiri dabidoro n’ahọ 2019 n’Anambra ihe dị iche iche e ji enyere ndụ aka.
Mmemme ibunye ihe ndị ahụ bụ nke weere ọnọdụ n’isi ụlọọrụ Anambra State Emergency Management Agency SEMA’ dị n’Awka, bụ isi obodo steeti ahụ.
N’okwu ya n’isi ụlọọrụ ahụ oge a na-ekesàra ndị ahụ ya bụ ihe e ji enyere ndụ aka, onye nnọchi anya ndị òtù ọrụ ahụ, bụ Maazị John Owoicho kèlèrè ọchịchị steeti ahụ maka ezi ọrụ ya n’icheta na ichukwa ndị ahụ ya bụ iju mmiri metụtara.
Na nzaghachi ya oge ọ na-anabata ihe ndị ahụ n’aha ndị nke ahụ metụtara, onyeisi ụlọọrụ SEMA, bụ Paul Odenigbo kelere ndị òtù ọrụ ahụ maka ịdị na-echeta ma na-ebutere ndị ahụ ihe onyinye na mgbe na mgbe, dịka ha si eme kwa ahọ ọbụla.
Dịka ọ na-ekwu na nke ahụ na-enyere gọọmenti steeti ahụ aka n’ụzọ pụrụ iche n’ichukwa ndị ahụ, Maazị Odenigbo kwezịrị nkwa na ha ga-agba mbọ kesaara ndị nke ahụ metụtara ihe ndị ahụ e bukọtaara ha n’ozuzu oke.
DỊKA a ka na-aga n’ihu na-etinye n’ọrụ ma na-agbasokwa ntụziaka ahụ gọọmenti steeti Anambra nyèrè ka e mechisie ahịa dị iche iche e nwèrè na steeti ahụ, Ka Ọ Dị Taa garùru ahịa Eke Awka dị n’isi obodo steeti ahụ, iji mara ka ọnọdụ siri gbata kwụrụ n’ebe ahụ.
Dịka ihe a hụtára n’ebe ahụ siri dị, ya bụ ahịa ka na-ekwókwa èkwò ma bụrụkwa nke ụkwụtụụkwụ mmadụ jupụtàrà na ya, na-agbanyeghị na ndị na-ere ahịa n’ebe ahụ na-erube isi nye ntụziaka gọọmenti, bụ nke kwuru na ọ bụ naanị ahịa ihe nri ka a ga na-azụ.
Ọtụtụ ndị mmadụ na-azụ, na-ere, ma na-echikọrịtakwa onwe ha ahụ n’ebe ahụ, ebe ụfọdụ ndị nwere ọnụ ụlọ ahịa dobèkwàrà mmiri e ji akwọ aka nà nchà n’ihu ọdụ ahịa ha dị iche iche.
Ka o sila dị, ọ bụ naanị na mpụta ebe e si abanye n’ime ahụ ka ndị mmadụ na-ere ma na-azụkwa ahịa, n’ihi na e mèrè ime ahịa n’onwe ya mkpọchisi, maka na ọ bụ n’ime ebe ahụ ka a na-erekarị ihe ndị ọzọ dị iche iche na-abụghị ihe nri.
Ha sịkwa na ọzọ bụ eziokwu bụ na ahịa tìnyèrè ezigbo ego n’ebe ha si ebute ya, n’ihi ọrịa Corona Virus’ nakwa etu ọtụtụ ndị mmadụ sizị ego ahịa n’ike n’ike ugbua.
Ọ bụ ihe ndị a, dịka ha siri kọwaa, mèzịrị ha jiri sị ka weregodi ahịa nke fọrọ ha n’aka repụta ezinulọ ha n’agụụ, ka ha wee ghara ịbụ orèchààrà ndụ zụrụ ọnwụ.
Onye nwe ọdụ ahịa ahụ, bụ Maazị Sunday Nwaka, bụ onye buru ụzọ chọọ ime Ka Ọ Dị Taa àkàjè n’ime ahịa ahụ maka isèrè onyoonyo
ọdụ ahịa ya, ma o mechaa, rịọ mgbaghàra n’obi mwute maka ihe o mèrè, mèrè ka a mara na ya mepèrè ọdụ ahịa ya naanị ka o wee ree ahịa ma nweta ego n’ihi ajọ ọnọdụ a nọ na ya ugbua.
Otu ọ dị, ọ kwupụtàrà na ọnụọgụgụ ndị na-abịa azụ ya ahịa ugbua agbadàála karịa ka ọ dị na mbụ, eleghị anya ọ bụrụ n’ihi ụkọ ego, maọbụkwa ịtụ ụjọ maka ibute ọrịa Corona Virus’ n’ime ahịa.
Gọọmentị na ndị isi ahịa kwèsikwàrà ịgba mbọ hụ na onye ọbụla na-ere ahịa n’ebe ahụ ugbua nwèrè ma dọbakwa ìtè bọkeetị mmiri na nchà nso n’ebe ahụ ọ na-ere ahịa, na-agbanyeghị ma onye ahụ o nwèrè ọdụ ahịa ma ọ nà-ere ahịa mbugharị.
Ihe ndị a ga-enye aka n’ụzọ dị iche iche ime ka ntụziaka ahụ gọọmenti nyèrè mịta ezi mkpụrụ nakwa ezi ebumnobi ahụ e jiri guzobe ya, bụ igbochi mbàta maọbụ mgbasawanye nke ọrịa Corona Virus’ n’ime steti Anambra.
NDỊ ụlọ nnọchianya etiti ala anyị, bụ ndị nọ n’ụlọ omebe iwu Federal House of Representatives’ ekwupụtala mkpebi ha inye ụgwọ ọnwa abụọ ha n’ịkwàdo agha ahụ gọọmenti na-ebu megide ọrịa Corona Virus’.
Otu onye ndu obodo ahụ, Joseph Osagie gwara ndi nta akụkọ na ya bụ nwata nwoke enweghi isi na mmadụ a never-do-well, onye nke ha nwetegoro ọtụtụ mkpesa gbasara arụ dị iche iche ọ kpara n’oge gara aga.
Ịkwọ aka bụ omenana Igbo di-adi.Mgbe gboo nwoke teta ụra ụtụtụ, o kuru mmírí kwọọ aka ya.Nke a bụ usoro mmadụ ji e dobe onwe ya ọcha ma dịkwa oche niru mmụọ.
Ọzọ, onye Igbo ga akwọ aka ya tupuu ọ waa ọjị ndị mmadụ ga ata.Ịkwọ aka e ji awa ọjị bụ omenana Igbo nke a na eme n’ihu ndị nine ga ata ọjị ahụ.
ỌKAMMỤTA, olee ihe I chere kpatara akụkọ ọjọọ ụfọdụ a na-anụ gbasara ụmụ na-eto eto ugbu a ọ kachasị ndị nọ n’ụlọ akwụkwọ di elu 
Ọtụtụ nne na nna anaghị eleru ụmụ ha anya, ọ bụ ya bụ ihe kpatara ihe niile.Nne na nna anaghị azụzi ụmụ ha n’egwu nke Chukwu.Ha na-ahapụ ụmụ ha, ha a na-eme ihe masịrị ha.Ha
secret cult were na-eme mpụ, ụmụaka ibe ha ndị ha tiri ihe, ndị ha gburu egbu.A bịakwuzie ndị nkuzi a na-asọ ha asọ.
O nwere nwata ọ ga-abụ ị jụọ ya ajụjụ n’Igbo ọ sị gị na ya anaghị aghọta ihe Ị na-ekwu, ma Ị jụọ ya aha ya ọ kpọọrọ gị aha Igbo.
Ihe a ga-eme wee kwụsịlata ya bụ ka onye ọ bụla jide ụmụ ya aka, zụba ha.Anaghị apịazị ụmụaka ụtalị, oyibo wepụtere ihe a na-akpọ human right’.
ỤMỤ ikorọbịa atọ egbuola ụmụejima nwoke abụọ maka ọgwụ ego.Nke a mere n’Oko Ogbele  dị nokpuru ọchịchị Oshiimili na steeti Delta.
eje.E kwere m na human right’.Ị pịa nwata ihe abụghị ihe ọjọọ, kama apịana ya nke ga-egbu ya egbu.Ka anyị matanụ na otu onye anaghị azụ nwa.
Nwaolisa Kelvin Uzor gbara afọ iri na asatọ  kwuru na ya sonyere n’arụ ahụ n’ihi  na ya chọrọ inwe ego ọkụ ọkụ.O kwuru sị Achọrọ m ịdị afọ iri na asatọ 18 were  bụrụ akajiakụ billionaire kacha bụrụ nwata  n’ala Nigeria.
Ka ihe siri dị ugbu a, ndị nkuzi agaghị emeli ihe dị na ya, iwu enyeghị aka maka a pịa nwata ụtalị ọ bụrụ na e megbuo ya.Ọ bụ ya mere obodo ji dịrị otu ọ dị.
Nwata ahụ gara n’ihi kwuo na ya hụrụ Onuwa ka o ji nnukwu mma hụkwa mgbe ọ gara be ụmụejima ahụ dịka ha bụ ụmụnne bi n’otu ezinaụlọ.N’ikpeazụ mgbe ọ lọtara ọ gwara ya ka ọ gbasara ya mmiri ka o were sachapụ ọbara dị n’aka ya na mma.
Nna ụmụejima ahụ ji anyammiri sịEgwu ka ji m aka n’ihi na o siiri m ike ikwete  na ọ bụ Onuwa na Uzor kpara nkata ahụ.Ha abụọ bụ ụmụ nwanne m nwoke.
NdỊ uweojii Steeti Anambra anwụchikọọla otu nwoke gbara afọ iri anọ na iteghete aha ya bụ Ikechukwu Atansi maka  ọnwụ nwunye ya Uchechi.
ọ gara n’ihu kọwaa na ka ndị uweojii leruru anya nke ọma ha chọpụtara na e gburu nwaanyi ahu egbu, hụkwa na ọbara juru n’ahụ nwaanyi ahụ tinyere ime ụlọ ahụ niile.Ha sere foto dịka ha kwesịrị wee buru ozu ahụ gaa ụlọọgwụ Chukwuemeka Odumegwu Ojukwu Teaching Hospital Amaku Awka.
Otu o sila dị, a nwuchikọrọ nwoke di nwaanyi ahụ, ọ nọzi na-enyere ndị uweojii aka ịchọpụta otu mmiri siri ba opi ụgbọgụrụ.
PPRO, kwukwara na Komishọna ndi uweojii steeti Anambra bụ John Abang enyela iwụ ihafe ya bụ okwu n’aka ndi ọ dị n’aka, na-ahụ maka arụ State Criminal Investigation Department, Awka, maka ezi nnyocha.
N’IJI kwàlite ezi ọnọdụ adịmọcha na ọnọdụ ahụike, Maazị Johnbosco Akaegbobi ekesàála akụrụngwa dị iche iche e ji akwọ aka nyégara obodo anọ dị n’ọgbọ nta nkwàdo Nnewi South nke abụọ, bụ ndị ọ na-anọchite anya ha n’ụlọ ọgbakọ omebe iwu steeti Anambra.
O kèlèrè gọọmenti etiti maka mbọ dị iche iche ọ gbàgòrò n’agha ahụ a na-ebu megide ya bụ ọrịa ọbụnadị dịka o kèlèkwàrà gọọmenti steeti Anambra, nke Gọvanọ Willie Obianọ nọ n’isi ya, maka mbọ nke ya n’ịhụ na ya bụ ọrịa abàtàghị n’ime steeti ahụ.
Ha kwèkwàzịrị nkwà na obodo ha dị iche iche ga-etinye ya bụ ihe n’ọrụ ma werekwa ya na-akwọchasị aka oge niile na etu o siri kwesi, iji gbanahị ya bụ ọrịa n’ezie, maka na a naghị aka àkà eje nta agwọ, kama ọ bụ agwọ pụta, a chụba ya.
NDI  otụ ọ dị n’aka  ihụ na ndị mmadụ debere Iwu e tiri ka onye  ọ bula  nọdụ n’ụlọ ya Stay-at- home anwụchikọọla  Pastọ maka ida iwu.
ụlọuka  ahụ di n’ Apo ka e kwuru na o juputara na mmadụ mgbe ndị ọtu ọru ahu biara.dịka a nọ n’ofufe nruworship.Ha cheere pastọ ahụ ka ọ gbasachaa ụka tupu ha gakwuru ya, kọwaara ya iwu ọ dara ma nwụchikọọ ya ozugbọ.
Ha kpụụrụ ya gaa n’ogige ndị uweojii nke FCT Police Command nke dị na Garki , hafee ya n’ aka ndI uweojiI nọ ọrụ.
Ndi ọtụ ahụ chụsakwara ndị ụka n’ụlọụka Christ Embassy Church, Jahi District, FCT.N’agbanyeghi nke ahụ, otu pastọ nke akpọghị aha ya gara n’ihu kara ụka na-aga ebe ndi ahu cheere ya ịjị gbanarị nsogbu.Ya mere,ka ọ kachara ụka ha nwụchikọrọ ya, kpụga ya n’ogige ndii uweojii Gariki.
Ndi ọtu ọrụ ahụ emeela na enwetakwuru ọtụtụ akwa bed na  Gwagwalada Specialist Hospital na Karu General Hospital iji zọta ndụ onye ọ bula e lere anya na o bụ nje Covid -19 .
Dọkịnta Ramatu Tijiani  Aliyu bụ FCT Minister of State kwuru na nke ahụ abụghị ịjị tinye egwu n’obi ndị bi okirikri ahu kama ọ bu iji kee nkwụcha.
ọ kpọkukwara ha ka ha mee ihe niile a gwara ha mee maka ọdi mma ha iji gbanarị ajọ ọrịa ahụ.
NDỊ uweojii Steeti Ogun anwụchikọọla otu mmọnwụ maka ịda iwu goomenti steeti ahụ tiri gbasara ọgbakọ otụtụ ndị mmadụ n’otu ebe nke so n’otu ụzọ e si egbochi nkesa ọrịa ọjọọ Coronavirus.
Oyeyemi kwuru na emume ahụ bụ maka ime emume mmọnwụ masquerade festival n’ebe ahụ.O kwuru na emume ahụ tinyere egwu ikesa ọrịa coronavirus n’obi ndi okirikiri ahụ.
Ọ KPỌTỤRỤ akpọtụ ma zụọ azụọ n’okpuru ọchịchị Orumba South, dịka Ọhaneze Ndị Igbo gùzòbèrè ndị ndu ngalaba ya bụ òtù n’okpuru ọchịchị Orumba South’ nke steeti Anambra.
Ya bụ nnukwu mmemme nguzobe bụ nke dọtara ọtụtụ ndị eze ọdịnala obodo dị iche na steeti ahụ, tinyere ndị ọrụ gọọmenti, ndị ndu obodo ọtụtụ ndị ọzọ okwu ha nà-ada ụda na ya bụ steeti.
O kwàrà arịrị maka ọtụtụ òtù dị iche iche na-esèlitesi isi ugbua n’aha Ndị Igbo, bụ nke ebumnobi ha dịgasị iche iche, ma kwuo na nke ahụ so n’ótù ihe na-echere Ndị Igbo aka mgba n’inweta ihe na-achọ na ihe ruuru ha n’ala Nigeria.
IGBO sị na ótù onye anaghị achụ ngwèrè mgbahige aja, maka na ọ na-abụ e jikọọ aka buo ozu enyi, ọ dị mfe.
N’ịgbaso nke a, Dọkịta Ernest Obiejesi, bụkwa onyeisi ụlọọrụ Obijackson nọrọ na nso nso a wee bunye gọọmenti steeti Anambra akụrụngwa nlekọta ahụike dị iche iche, iji kwàdo ya n’agha ahụ ọ na-ebu megide ọrịa nje Corona Virus, bụkwa ọrịa a maara dịka COVID-19.
N’inyefè gọọmenti ihe ndị ahụ ka ya bụ nwa amadi, Dọkịta Obiejesi kèlèrè ọchịchị steeti ahụ maka ezi mbọ dị iche iche ọ gbàgòrò n’agha ahụ a na-ebu megide ya bụ ọrịa, ọ kachasị iji hụ na ọ batàghị n’ime steeti ahụ.
O mekwazịrị ka a mara na ya bụ akụrụngwa ahụike bụ iji dọnyere ya úkwù na agbambọ ahụ, kwàlite ezi ọnọdụ nchekwa ahụike ụmụafọ steeti ahụ na ndị ọrụ ahụike, ma sikwazie n’ụzọ dị etu ahụ bìé ya bụ ọrịa aka n’ala.
Akụrụngwa dị iche iche o bùtèrè gụnyèrè ihe e ji ekpuchi imi karịrị puku anọ, tinyere akụrụngwa e ji eyichi ahụ karịrị nàrị abụọ n’ọnụọgụgụ.
O kelere Chineke na, ka ọ dị taa, ya bụ ọrịa abatàbèghị n’ime steeti ahụ, ma mee ka a mara na gọọmenti steeti ahụ na-agbasi mbọ ike ichebiri ya bụ ọrịa, maka na a naghị aka àkà eje nta agwọ.
Ka ọ na-ekwe nkwà na a ga-etinye ihe ndị ahụ n’ọrụ etu o siri kwesi, Ọkammụta Chukwulobelụ kèlèkwazịrị ndị Anambra, ụlọọrụ nakwa otu dị iche iche tụnyegoro ụtụ maọbụ kwàdo gọọmenti steeti ahụ n’otu ụzọ maọbụ nke ọzọ, n’agha ahụ a na-ebu bànyere ya bụ ọrịa.
N’akụkọ dịkwa ka ibè ya, ụlọ ọba ego U.B.A nọkwàrà na nso nso wee kwàdo gọọmenti steeti Anambra n’agha ahụ ọ na-ebu megide ọrịa nje COVID-19 site n’inye ya ego dị nde naịra iri abụọ na asatọ, na narị puku naịra ise.
Mmemme inyefè gọọmenti akwụkwọ ndọrọ ego ahụ bụ nke weere ọnọdụ n’Awka, ma bụrụkwa nke ndị dị iche iche e ji okwu ha agba ìzù na steeti ahụ sònyèrè na ya.
E JIDELA otu nwoke aha ya bụ Pa Samuel Adagbor ma bụrụ onye gbara afọ iri asatọ, onye ọlụ ya bụ ịgba mgbere ụmụaka, itụba ụmụ nwaanyị na ụmụ agbaghọ ime ma nwee ebe a na-echekwa ozu nke ozu jupụtara n’ime ya.
Nwaamadi a  onye nke nọgoro afọ iri abụọ n’ọlụ a bụ onye nke ndị uweojii dị na Steeti Delta nwụchikọrọ na nso nso a.
N’ezie a, okwu Igbo sịrị na ụbọchị niile bụ nke onye ohi ma otu ụbọchị bụ nke onye nwe ihe pụtara ihe n’ebe Pa Samuel Adagbor nọ.
Ọ bụrụ na ndị uweojii ala anyị ga-esi otu a na-eweda anya ala ọtụtụ ebe dị iche iche a na-alụ ọlụ jọgburu onwe ya n’ala anyị ha ga chọpụtasi ya.
Mgbe a na-ajụ nwaamadi ahụ ajụjụ ọgọghị agọ, o wuteghị ya na ihe ọ na-eme adịghị mma kama ọ sịrị na ya na-enyere ụmụ nwaanyị na ụmụ agbọghọ aka ekpuchiri ha ihere ha.Naani ihe bụ mkpa ya bụ ka  hapụ ya na ya emeela okenye ịga nga.
Ọ dịkwa ndị e jidere ya na ha, ndị a niile makwara na ọlụ ọjọọ ka ha na-alụ ebe ahụ ma n’ihi akpiri uru ọjọọ na-akpa obi ha, ha gara n’iru na- akwado nwoke a.
Ọ bụ ezie a na Chukwu nyere nwaamadi a ogologo ndụ mana o ji ya wee mekpaa ọtụtụ ụmụaka nakwa ọtụtụ ezinaụlọ ahụ.
Ka ha rịọchara arịrịọ a, nna anyị Bishọp naara ha igodo key nke ụlọụka ahụ wee hafee ụkọchukwu parish, Fada Anthony Akabogu n’aka ma gwa ya ka ọ na-akpọghere ya ndị ụka maka ife Chineke.Fada ahụ gosịrị ndị ụka igodo ahụ isiokwu wee bụrụ ọńụ.
Ọ kpọtụrụ akpọtụ, ụbọchị ụka gara aga dịka Bishọp Ezeokafor bịara doo agadaga ụlọụka St Thomas Aquinas Catholic Church, Awka asọ dedication.
Ya bụ emume bụ nke a nọ ụbọchị Tọọzdee gara aga wee malite dịka Bishọp bịara njem mgbasa oziọma Pastoral Visit wee kwụọ mmadụ narị abụọ na iri anọ na asaa 247 aka n’isi.
Bishọp Ezeokafor kelere ndị parish Aquinas maka nnukwu ụlọụka ahụ ma gwakwa ha ka ha maa mma dịka ya bụ ụlọụka.
Ihe gbara okpụrụkpụ e mere na ya bụ mmemme ido ụlọụka asọ gụnyere ite ude nsọ na ịgọzi alta, ite ude n’ide iri na abụọ nọchitere anya ndị ụmụazụ Jesu, ukwe ịkpọku ndị nsọ litany of the saints na ihe ndị ọzọ.
Ụkọchukwu parish ahụ bụ Fada Anthony Akabogu ji obi ańụrị wee kelee Chineke onye mere ka emume ahụ bụrụ ịgba.
O kelere Bishọp Ezeokafor maka njem nke ọ bịara abali atọ gara aga kwụọ mmadụ 247 aka n’isi, tinyekwara njem nke ido ụlọụka asọ.
Onyeisi ọrụ Barr Harry Udu bụ onye nọchịtere anya Gọvanọ Obiano gwara ndị mmadụ na Gọvanọ nyere nkwado ya n’ihe a na-eme.
Ka a gbasara ụka, Bishọp kụrụ osisi ncheta ido ụlọụka asọ Dedication Tree.Emume oriri na ọńụńụ, tinyere ịnabata bishop na ihe ngosi dị iche iche malitere ozigbo.A nọ na ya nye ọtụtụ ndị mmadụ onyinye nkwanye ugwu maka ọrụ ọma ha.
Sir J.C Ezeuchu, n’okwu nke ya kelere Chineke maka onyinye amara ya nke mere ka ha bụrụ ndị dị ndụ wee hụ ka a na-edo ụlọụka ahụ nsọ.Ọ gọkwara ọfọ ihe ọma n’isi ndị niile bịara njem ahụ.
N’akụkụ nke ya Justice Okwudiri Ezeoke kelere Chineke maka ime ka nrọ ha pụta ihe ma kpekwaa ka ndị ụka ahụ na-etowanye n’ime mmụọ iji wee keta alaeze eligwe.
Ọtụtụ ndị mmadụ gụnyere, Dọkịnta Emeka Ifediba, Dọkịnta Akaolisa Ezeagu, Igwe Nawgu tinyere Lady Tessy Azodo bụ onyeisi director CWO nke dayọsis Awka toro Chineke ma jakwaa ndị St Thomas Aquinas Awka ike maka ya bụ emume ido ụlọụka ha asọ.
Ọrụ ebube kachanụ ụbọchị ahụ bụ na mmiri ezoghị, anwụ achaghị, ebe niile dị jụụ nke gosịrị na Chineke gbadatara n’ozuzu oke.Otito dịrị aha nsọ nke Chineke.
Ha gara n’ihu too ndị nlekọta ụlọakwụkwọ ha maka inye ha ohere maka njem ahụ ma gọọrọ ANPC ọfọ ka ha si n’ike na-aba n’ike.
IGBO sị na ọ na-abụ a kpaa akpaa, a rahụọ n’ute, ma sịkwa na ọ na-abụ a dị n’ìzù a nata ndị mmụọ ihe.
Ọ dụkwàzịrị ndị ịkpa oke ala ahụ dị n’aka ka ha were ọgụgụ isi na ọzụzụ e nyere ha wee rụọ ọrụ ahụ nke ọma na otu o kwèsiri, iji mee ka e wèta ọnọdụ udo ga-adị ọkpụtọrọkpụ n’etiti obodo ndị ahụ.
ÒTÙ jikọtara ụmụafọ steeti Anambra bi n’Abụja, bụ nke a kpọrọ Anambra Town’s Peoples Association, Abụja ASTPA emerùbela ụbọchị omenala Igbo nke ahọ 2019.
Oke mmemme ahụ, bụ nke weere ọnọdụ n’Abụja, bụ isi obodo ala Nigeria dọtara ndị sitere obodo dị iche iche na steeti Anambra bi n’Abụja nakwa mba ofesi, tinyere aka na-achị steeti ahụ, bụ Gọvanọ Willie Obianọ.
N’okwu ya na mmemme ahụ, Gọvanọ Obianọ kewèrè nkwà na ọchịchị ya ga-aga n’ihu ịtụpụta na ịbàgide n’ọmarịcha atụmatụ dị iche iche ga-akwàlite ezi ọnọdụ obibi ndụ Ndị Anambra, nakwa agamnihu nke mmepe steeti ahụ n’izugbe.
A nọrọ na ya bụ mmemme, nke isiokwu ya n’ahọ a bụ Igwè Bụ Ike wee gbaa egwu ọdịnala ma mekwa ọtụtụ ihe ngosi dị iche iche e jiri mara ndị Igbo.
A KỌWAALA ịgụ akwụkwọ oge niile dịka ụzọ pụtara ìhè na usoro kacha mma isi chụọ ìtì bọrịbọ ọsọ ụkwụ erughị ala.
Nke a bụ isi sekpụ ntị n’ọgbakọ nkwàlite mmụta na agụmakwụkwọ, bụ nke ọba akwụkwọ ala Nigeria, bụ National Library of Nigeria NLN’ chịkọbàrà, map bụrụkwa nke weere ọnọdụ n’Ebenebe, dị n’okpuru ọchịchị Awka South nke steeti Anambra.
O mere ka a mara na ịgụ akwụkwọ bụ ihe dịịrị onye ọbụla, n’ihi ọtụtụ urù nke ahụ na-eweta, n’agbanyeghị ahọ ole onye dị ma chètàkwara ha na ọ bụ ụbọchị mmadụ kwụsịrị ịgụ akwụkwọ ka ụbụrụ na-amàlitere ịkpọchi.
Ndị ọzọ kwuru okwu na mmemme ahụ gụnyèrè Onowu Ebenebe, bụ Maazị Joe Nwegwu, nakwa onyeisi ọchịchị obodo ahụ, bụ Maazị Paul Nnatụ, nke ọ bụ odeakwụkwọ, bụ Maazị Charles Onyebụchi nọchitere anya ya, tinyere ndị ọzọ.
A nọrọ na ya bụ mmemme wee gbaa egwu ọdịnala dị iche iche, mee ihe ngosi, ma gbapekwa obere igbé ọba akwụkwọ ọhụụ, bụ nke akwụkwọ ọgụgụ dị iche iche jupụtàrà n’ime ya, ma bụrụkwa nke e nyefèrè ndị Ebenebe site n’aka ọba akwụkwọ ala Nigeria.
Isiokwu mmemme ọgbakọ nkwàlite agụmakwụkwọ nke ahọ a bụ ma a tụgharịa ya Agụmakwụkwọ Akụrụngwa Ịkwàlite Ndị O Nweghị Ka Ọ Hà Ha.
AKA na-achị steeti Anambra, bụ Gọvanọ Willie Obianọ nọrọ ụbọchị Mọndee wee duo mmadụ abụọ n’iyi ọrụ dịka ndị ọkaikpe ukwu na steeti ahụ.
Mmemme idu n’iyi ọrụ ahụ bụ nke e mere n’ọgbakọ isi ọchịchị steeti ahụ nwere na mmàlite izu a, bụkwa nke weere ọnọdụ n’obi gọọmenti dị n’Awka.
Ọ kọwapụtara na e nwere ezi mmekọrịta n’etiti isi ọchịchị steeti ahụ na ngalaba ikpe na ya bụ steeti, ma mekwazie ka a mara na ọchịchị ya na-agbasi mbọ ike ugbu a ịkwàlitekwù usoro ikpe nkwụmọtọ na steeti ahụ, ka ọ bụrụzie nke na-agaghị na-egbu oge.
Ha kelekwazịrị Chineke, nakwa isi ọchịchị steeti ahụ maka mbuli n’ọkwa ahụ dị elu, ma kwekwazie nkwà na ha ga-eji obi ha niile wee za ya bụ ọkpụkpọ òkù ma gaara steeti ya na ala Nigeria ozi n’ogoogo ọhụụ ahụ, site n’inye aka Chineke.
Oriakụ Victoria Nwoye ka e kwuru na ọ rụbụrụ ọrụ n’ụlọ ikpe ntà ala anyị, bụ Customary Court’ dị n’Abuja, ebe Maazị Samuel Anịmonye bụ onye ọrụ ikpe na-arụbụ nke ya dịka onye nnọrọ onwe.
ỤLỌ ọrụ ahụ na-ahụ màka njem siriri-wèrèrè n’okporo ụzọ n’ala Nigeria, bụ ụlọ ọrụ Federal Road Safety Corps, FRSC’ ngalaba ya nke steeti Anambra agbapeela amụma njem awele nke ọnwa Mbà nke ahọ 2019.
Ya bụ nnukwu mmemme dọtàra ndị òtù ọrụ nchekwa dị iche iche, tinyere aka na-achị steeti Anambra, bụ Gọvanọ Willie Obianọ, nke onye nọchitere anya ya bụ osote ya Dọkịta Nkem Okeke.
Na ntụnye nke ya n’ebe ahụ, onyeisi ụlọ ọrụ ahụ n’ala Nigeria, bụ Maazị Boboye FRSC kwuùru na ya bụ ụlọ ọrụ ga-anwụchikọ ma kpọchie mmọnwụ ọbụla ga-ewèta ihe mberede okporo ụzọ maọbụ a agbakata akwụrụ n’ụdị ọbụla n’ogè ekeresimeesi a.
O jikwàzịrị ohèrè ahụ dụọ ndị na-akwọ ụgbọala aka na ntị ka ha ghara ịgba ọnwụ-ọnwụ maọbụ wère anya mmanya wee na-akwọ ụgbọala, n’ihi na onye ọbụla e jidere na nke ahụ ga-eji anya ya wee hụ ntị ya n’ejighị ènyò.
Nwaanyị ahụ aha ya bụ Temitope Akinola ma bụrụ onye gbara afọ iri anọ na abụọ ji ọgwụ oke rie ọ nwụọ sniper wee gbuo obere nwata nwaanyị ahụ.Ya bụ mkpamkpa mere n’Isote nke dị na Sagamu.
Ozi sị n’aka onye na-ahụ maka ọdị mma ndị mmadụ na ndị uweojii na steeti ahụ PPRO, Abimbola Oyeyemi kwuru sị na a nwụchikọrọ nne nnukwu grandmother ahụ site na mkpesa nke ndị uweojii ngalaba Sagamu nwetara na nwa a hanyere n’aka ya nwụrụ.
Onyeisi Divisional Police Officer’ DPO nke na-elekọta Sagamu, SP Okiki Ogunbiade zigara ndị ọrụ ya ebe ihe ahụ mere bụ ebe a nọrọ nwụchịkọọ ya bụ nwaanyị.
Nwaanyị ahụ kwetere na ya kpara arụ ahụ ma kwuo na iwe ya bụ na ya achọghị ka nwa ya nwaanyị lụọ nna nwata ahụ.
O kwupụtara na ya chọburu iwepụ nwa ahụ mgbe ọ nọ n’afọ mana pastọ ya gwara ya ka ọ hapụ ime otu ahụ.
Dịka o sịrị kwu, ọ bụ n’ihi nke a ka ya jiri chere ka nwa ya mụpụta nwa ahụ ka ya wee gbuzie ya.Nwaanyị ahụ gakwara n’ihu kwuo na ọ bụ ọgwụ ọjọọ oke rie ọ nwụọ ka ya ji gbuo nwata ahụ.
Dịka e siri gwa ndị nta akụkọ,nne nwata ahụ gara iwụ ahụ wee pụta hụzie ka nwa ya tọgbọzi n’ozu.
Otu o sila dị, ozu nwata ahụ nọzị n’ọba ozu Olabisi Onabanjo Teaching Hospital, Sagamu, maka nnyocha ebe nwaanyị ahụ kpara arụ nọzi n’aka ngalaba na-ahụ maka igbu ọchụ nke State Criminal Investigation and Intelligence Department SCIID’.
Ha mere nke a iji kụziri ha ọrụ aka dị iche iche dịka isi nri, ịkwa akwa, ịsụ ịchafụ, ime ncha w.d.g.
Igwe Izuchukwu gwara ha ka ha were Jesus Christ dịka di ha ma dụkwaa ha ọdụ ka ha tinye uche ha n’ihe ọmụmụ nkuzi nke a na-enye ha.
Ọ dị mma ka ndị mpahara mba ụwa ndị ọzọ mụta ihe n’ọmume ọma onye nkuzi a mere  makana dịka ha gụchara kwụkwọ ugbu a ọ ga-enyere ha aka ịga n’ihu ibụ ezi ihe ọbụla ha chọrọ ibu.
N’ezie, ị gaa n’ime ime obodo ị ga ahụ ụmụaka kwesịrị ịnọ n’ụlọakwụkwọ ma n’ihi afọ ime, ha bụzi ndị e dunyere ọgbọ nna ha nakwa ndị tọrọ nna ha ka ha lụba ha dịka nwunye.
Otu n’ime ụmụaka ahụ tụrụ ime mgbe ọ dị afọ iri na asaa aha ya bụ Debra Emmanuel, nwatakịrị ahụ bụkwa onye ndị mụrụ ya chụpụrụ  n’ụlọ ma bụrụkwa onye a chụpụrụ n’ụlọakwụkwọ sokwa na ndị gụchara akwụkwọ ma mụọ ka e si akwa akwa.
Ọ sịrị na ya ga-esite n’ọrụ ịkwa akwa ya mụrụ bido ọrụ nke ya, na ya ga-esitekwa n’ego ya ga na-enweta wee zụọ ụmụejima ya mụrụ mgbe ya dị afọ iri na asaa n’ụlọakwụkwọ.
Ọ ga-abụ ihe dị mma nke ukwuu ma ọ bụrụ na ndị kpatara ego n’obodo na ndị ọchịchị n’ala ọbụla ńomie Martina Simon.
Onye uweojii ahụ aha ya bụ Austin Luciano Reynold gbagburu Ebuka Okoli onye steeti Anambra bi na mba South Africa n’afọ gara aga bụ 2018.
Ọ bụ na Mọnde izuụka a ka a tụrụ Reynold nga ka a machara ya ikpe nke gụnyere igbu ọchụ na izu ohi.
Reynold bụ onye gbara afọ iri abụọ na anọ ka e kwuuru na o gburu Okoli na Durban nke dị na Kwa Zulu-Natal, South Africa.Ọ gbagburu ya ka e nwere ọgbaghara ekwesịghị ekwesị unauthorised raid n’obodo ebe Okoli bi.
Onye ya na Reynold soro kpaa arụ ahụ bụ Brinley Palio gbara ama otu Reynold si kpa ya bụ arụ n’ihu ọka ikpe Shyam Gyanda.
N’akụkụ nke ya, Abike-Dabir-Arewa bụ onyeisioche otu na-ahụ maka ndị Nigeria bi na mba ọzọ Nigerians in Diaspora Commission gosịrị afọ ojuju maka ikpemkwụmọtọ ahụ.O kwuru sị Obi bụ anyị ańụrị na eziokwu apụtala ihe dịka e ekpere ikpe kwụ ọtọ.
Dabir gakwara n’ihu gwa ndị Nigeria bi South Africa ka ha nụrụ ndụmọdụ onyeisiala Muhammadu Buhari nke bụ ka ha na-eme nke ọma ebe ọ bụla ha nọ.
N’ịgbasò nke a, ótù òtù ọrụ obi ebere, a maara dịka Apostle Amaka Care Foundation’ nọrọ n’isi ngwụcha izuụka gara aga wee nye ihe nkwàdo na onyinye dị iche iche nyégara imirikiti ndị ụwa na-atụ n’ọnụ nakwa ndị ike dị n’obi, bụ ndị a maara dịka ọlụsị.
Oke mmemme oriri na ọñụñụ nke a nọrọ na ya wee kesaa ya bụ ihe nrita bụ nke weere ọnọdụ n’Awka bụ isi obodo steeti Anambra ma bụrụkwa nke ọtụtụ ndị ọlụsị sitere ebe dị iche iche na steeti ahụ nà mpụga ya sònyèrè na ya.
ya na ebe a ga na-elekọta ndị agadi, ma kpee ka Chineke nyere ya aka ime ka ya bụ nrọ pụta ìhè, ọbụnadị dịka ọ rịọkwazịrị nkwàdo gọọmenti na ndị ọzọ ọrụ obi ebere na-amasị, iji mee ka ya bụ ezi nrọ pụta ìhè.
N’okwu ha gwàrà Ka Ọ Dị Taa n’otu n’otu, ụfọdụ ndị sonyere na mmemme ahụ, nke gụnyere Oriakụ Gold Emejulu, na Ogoo Amobi bụ ndị òtù Nzukọ Ụmụada Idemili North na South Oriakụ Amaka Tamụnọ Oriakụ Añụlịka Akigwe,
Ha jàkwàzịrị ya ike, rịọ ya ka ọ ghara ịda mbà n’ọrụ ọma ahụ ọ na-abàgide, ma nyekwazie ya owuwe anya na ụgwọ ọrụ ya dị n’aka Chukwu, bụ onye ji aka ya ele ọrụ, ma n’ụwa, ma n’eluigwe.
Na nzaghchi ha, n’aha ndị ritara úrù n’ọrụ obi ebere ahụ, nnukwu nne nke ụlọakwụkwọ ndị ikedịnobi, bụ Special Education Center for the Blind, Deaf and Dumb, Oji River dị na steeti Enugu, bụ Oriakụ Christiana Ilechukwu,
nà otu nwata akwụkwọ na-agụ ebe ahụ, bụ Maazị Moses bụ ndị nwegbàdòrò nsogbu anya kọrọ akụkọ bànyere ụzọ dị iche iche Nwaada Amaka sìgòrò meere ha na ụlọakwụkwọ ha ọgọ n’oge gara aga, ma kpekwazie ka Chineke nna gọzie ma kwụghàchi ya mmaji kwuru mmaji.
NDỊ n’ahụ maka mkpocha na nzacha bụ Anambra State Waste Management Authority, ASWAMA n’aha ichafu, akpọkuola ndi Anambra ka ha na-esonye n’idobe gburugburu ọcha na satodee ikpeazụ ọnwa ọbula ma kwụsị echiche na ọ bụ ọrụ diịri sọọsọ goomenti.
Onyeisi ụlọọrụ ASWAMA, Maazị Amechi Akorah kwuru ya bụ okwu n’ụbọchi Satọdee gara aga n’emume mkpocha na nzacha nke ọnwa Nọvemba.O kwukwara si na e ji ohere ahụ agwa ndị mmadụ maka uru adimọcha dị na etu a ga na-esi aghafu atiti ofuma, ka obodo wee dị ọcha.
ọ gunyekwara iputa n’akụkụ ụlọ ebe anyị bi na ebe anyi na-azu ahia kpochasia ebe niile ka o di ocha, suo ahịhịa ma kpochaa ọwa mmiri.
Onye nta akụkọ gbara ụfọdụ ndị a hụrụ  oge a na-eme mkpocha ahụ ajụjụ, dị ka onye osote onyeisi Deputy State Commandant, Nigeria Peace Corps’, Maazị Obinna Mmaduabuchi jara otu di ichei che ike ka ha siri puta n’igwe wee sonyere n’ịhụ na mkpocha na nzacha ahu gara nke ọma.
O rịọkwara ndi Anambra ka ha na-edebe gburugburu ha ocha dị ka onyeisi steeti ahụ bụ Gọvanọ Willie Obiano na-agbasi mbọ ike ịhụ na Anambra bụ obodo e ji ama atụ n’adimọcha.
Onyeisioche otu Red Cross Society’ ngalaba Awka, Maazị Smart Akpagu ka a hụrụ ebe ọ na-ekpocha ọwara mmiri n’ahịa dị na njikọ ụzọ UNIZIK Unizik Junction kwuru na atụmatụ goomenti mapụtara iji kwado adimọcha n’obodo bụ ihe migoro mkpụrụ, ka ọtụtụ ndị mmadụ aghọtabago uru ọ di idobe gburugburu ọcha.
IGBO sị na ọ bụ ka onye si eme ka ekwe si akpọ ya, ma sịkwa na ọ na-abụ abụ isi kara aka búó ógìdì, ọ dị ka ọ natàra iké be ndị mmụọ.
Ya bụ asọmmpi bụ nke weere ọnọdụ n’ụlọ ezumeezu Sam Nwaneri dị n’ogige ụlọ mgbasa ozi Coal City FM’ nke ụlọ ọrụ Federal Radio Corporation of Nigeria FRCN’ dị na steeti Enugu, ma bụrụkwa nke e mere site na njikọ aka ụlọ mgbasa ozi ahụ.
N’ime ụlọakwụkwọ asatọ ahụ sonyere n’asọmpi ahụ ụlọakwụkwọ Spring of Life International School, Enugu’ tùùrù ùgò dịka ọkaibe nà ndị nke mbụ, ebe ndị Day Secondary School, GRA, Enugu’ gbàrà ndị nke abụọ ndị New Layout Secondary School’ wee rachazie iko dịka ndị nke atọ.
Ụlọakwụkwọ ndị ọzọ sonyere na ya bụ asọmpi gụnyèrè Government Secondary School, GRA, Enugu,’ Bishop Otubelu Memorial Secondary School, Enugu,’ Kings High School, New Heaven Enugu,’ Good Shepherd Anglican Seminary School, Enugu,’ na Uwani Secondary School, Enugu.’
Anyị ga-echeta na ụlọ ọrụ FRCN na Igbo College’ nọrọ na mmemme asọmpi asụsụ Igbo ahụ nke ahọ gara aga wee nye ụlọ mbipụta
akwụkwọ akụkọ Ka Ọ Dị Taa’ na National Light’ asambodo òtùtó na nkwanye ùgwù maka ezi ọrụ ya agbambọ ya n’ịkwalite asụsụ na omenala Igbo.
Ndị bụ ọka ikpe n’asọmpi ahụ nke ahọ a gụnyèrè Maazị Chinedum Ọfọmata, Oriakụ Evelyn Igbokwe, na Oriakụ Chinyere Nwaụda.
NDỊ otu Nigerian Library Association, Anambra State Chapter emeela emume ome n’afọ ha, nke a kporo 2019 ConferenceAnnual general meeting.
Abalị atọ ka ha mere emume a nke ha malitere na Tuzdee abalị atọ nke ọnwa Decemba.Ọ bụ n’ọba akwụkwọ Anambra, Prof.Kenneth Dike Central E-Library, Awka ka ha mere ya.
Ọtụtụ ndị mmadụ ọnụ ruru n’okwu bịara ụbọchị ahụ a malitere ya nke gụnyere kọmishọna na-ahụ maka mgbasaozi na ịkuzịrị ọha na eze ihe ha kwesịrị ịma Commissioner for Information and Public Enlightenment, C.Don Adinuba.
Mgbe ọ na-emepe emume ahụ kọmịshọna Adinuba kwuru na ikuku ihe ọma nke na-eku na steeti Anambra ekurutela n’ọba akwụkwọ ahụ.
O kwuru nke a n’ihi nturu ugo dị iche iche nke ndị steeti Anambra na-enweta n’ala Nigeria nke ọba akwụkwọ ahụ so wee nweta, ebe ha bụ ọba akwụkwọ kacha mma na Nigeria.
Adinuba toro Udeze maka mbọ ya niile ma gbaa ama na goomenti steeti Anambra nke Gọvanọ Willie Obiano nọ n’isi ya na-agba mbọ dị egwu maka idozi ọba akwụkwọ Onitsha, tinyekwara ọba akwụkwọ ndị ọzọ.
N’okwu mmalite ya, onyeisioche mmemme ahụ bụ Hon Chris Okaka gọrọ ọfọ ọma maka emume ahụ ma too onyeisi ha bụ Dọkịnta Nkechi Udeze.Ọ kpọkukwara Chineke ka ọ gozie ndị otu ahụ.
N’okwu nke ya, onyeisi Director Anambra State Library Service ma bụrụkwa Acting Chairman Nigerian Library Association, Anambra State Chapter, Dọkịnta Nkechi Udeze kwuru sị, Taa ka anyị na-amalite emume ome n’afọ anyị na-eme n’otu a.Nke afọ a bụ ọpụrụ iche, isiokwu ya bụ Library For the National Digital Agenda.’
Anyị nọzị n’ụwa ọgbara ọhụrụ digital.Isiokwu a bụ nke obodo ọ bụla na-ekwu maka ya.Ya mere, emume a ga-eme ka ndị otu anyị librarians ghọta ihe a na-ekwu na usoro dị na ya.Udeze gara n’ihu too gommenti Anambra site n’aka Kọmishọna C.Don Adinuba.
Prof.E.E Adomi n’okwu nke ya keynote address kwuru sị na usoro ọgbara ọhụrụ digital dị mma mana a ga-aghọtakwa na ihe e dere ede n’akwụkwọ dịkwa mkpa.
N’akụkụ nke ya, Amaka Josiah-Okoli toro onyeisioche otu ahụ bụ Dọkịnta Udeze maka mbọ ya.Ọ kọwara sị na ọ na-aghọ nkọ ma mara anya e lere ele na nke a rọrọ arọ.
N’okwu ha dị iche iche, onyeisi ngalaba ihe ọmụmụ LibraryInformation n’ụlọakwụkwọ Chukwuemeka Odumegwu Ojukwu bụ Dọkịnta Norbert Amechi Agbanu, Nwamefor Rapheal na Rev Prof.C.O Nwosu toro ndị otu ahụ maka mbọ ha.
Ihe ndị pụtara ihe e mere gụnyere egwu nke ndị ụmụakwụkwọ COOU gụrụ ma gbaa, ejiji omenala Igbo na ọtụtụ ihe ndị ọzọ.
Aka na-achị achị bụ Obianọ kwuputara nke a n’okwu ya na mmemme icheta ọgbụgba ahọ iri isii nke ụlọakwụkwọ Bubendorff Memorial Grammar School Adazi-Nnukwu’, bụkwa nke weere ọnọdụ n’ogige ụlọ mmụta ahụ, dị n’okpuru ọchịchị Anaọcha.
Ka ọ na-akpọpụtasị ịgbà dị iche iche ọchịchị ya tigoro na ngalaba mmụta na steeti ahụ, o kwùru na ya amalitelarị ịbanyè n’usoro mmụta ọgbara ọhụụ, makpọkuzie ụmụakwụkwọ steeti ahụ sonyesie ike na nke ahụ dịka ihe dị oke mkpà, n’ihi na mba ụwa dum na-abanyezị n’usoro dijitaalụ ugbua.
Na ntụnye nke ya na mmemme ahụ, Kọmishọna na-ahụ maka agụmakwụkwọ na steeti ahụ, bụ Ọkammụta Kate Omenụgha gbara àmà na ọchịchị ọchịchị steeti ahụ emeela nnọọ ọtụtụ ihe dara ụda n’ịkwàlite usoro mmụta na steeti ahụ, ma dụọ ya ka o jide ka o ji.
Na mbụ na nkenke okwuchukwu ya, Bishọọpụ ụka Katọliiki na dayọsiisi Awka, bụ Bishọọpụ Paulinus Ezeokafor kpọkùrù ọhaneze bịara mmemme ahụ ka onye ọbụla chègharịa, hụ mmadụ ibe ya n’anya, ma hụkwa Eke kere ụwa n’anya n’ụdị ịdị nkwadobe maka ọbịbịa nke ugboro abụọ nke Ọkpara Ya.
O kwuru na gọọmenti steeti ahụ emeela nke ọma n’ịkwàlite usoro agụmakwụkwọ na ngalaba ndị ọzọ, ma kpọzie òkù ka gọọmenti n’ogoogo dị iche iche tinye anya n’iguzobesi usoro mmụta pụrụ iche n’ihi na nke ahụ ga-enye aka n’ọtụtụ ụzọ dị iche iche ịkwalite mmepe na ígbò nsogbu enweghị ọrụ.
nwa amadi ahụ na-anọchite anya ọgbọ nta nkwàdo Anambra etiti n’ụlọ omebe iwu sineeti n’oge gara aga, bụ Maazị Victor Umeh, tinyere ọtụtụ ndị ọzọ e ji okwu ha agba ìzù n’ọchịchị steeti ahụ, ndị selitere isi na ngalaba mmụta, ndị gụbụrụ akwụkwọ n’ebe ahụ, nakwa ọtụtụ ndị ọzọ.
Ịkụkpọsị ihe ndị a bụ nke weere ọnọdụ nso-nso a na mpaghara okpuru ọchịchị Oyi na Ọgbaru, nke gụnyere Kara, ụzọ Atani road nakwa mpaghara Toll-Gate’ Ogbunike.
Ihe ndị á kụtùsìrì gụnyere mkpọmkpọ ebe dị iche iche a na-enyo ènyò na ndị omekoome na-anọ na ya arụ arụrụala, tinyere ọnụ ụlọ ruru iri ise na abụọ n’ọnụọgụgụ, bụ ebe a na-enyo enyò na ụmụagbọghọ na-anọ agba ì chè na mmadụ bụ ewu.’
Otu ọ dị, ụfọdụ n’ime ndị nke ahụ metụtara gbàrà akaebe na gọọmenti dọrọ ha aka na ntị tupuu ụbọchị ahụ, ebe ụfọdụ ndị ọzọ kwùrù sị na ọ bụ eziokwu na a dọrọ ha aka na ntị, mana gọọmenti kwesiri inyekwu ha oge tupuu ụbọchị ahụ.
ỤLỌIKPE ukwu steeti Ebonyi nke dị n’Abakaliki amala otu nwaanyị aha ya bụ Oriakụ Agnes Nwefuru ikpe ọnwụ.Ọ bụ na Monde ka ụlọikpe ukwu ahụ kpebiri ikpe wee kwuo na a ga-akwụgbu nwaanyị ahụ maka igbu nwunye di ya co-wife na ụmụ ya asaa.
Goomenti steeti Ebonyi gbara akwụkwọ kwuru na nwaanyị ahụ bụ Agnes Nwefuru mụnyere ụlọ nwunye di ya bụ Felicia Nwefuru ọkụ nke butere ọnwụ nwaanyị ahụ na ụmụ ya asaa.
E kwukwara na nwaanyị ahụ gbakwuru ụlọ nke ya ọkụ mgbe ọ na-akpa arụ ahụ ije meghaa ndị mmadụ anya tinyere na o wepuchara ngwongwo ya na ụmụ ya niile ma kpọpụ ha n’ebe ọzọ maka ezi nchekwa tupu ọ kpaa arụ ahụ.
Mgbe ọ na-ebi ikpe ahụ, Justice Uwabunkeonye Onwosi kpebiri na ikpe mara nwaanyị ahụ.O kwuru si A chọpụtala na Nwefuru Agnes gburu ọchụ, iwu ejidela ya.A ga-akwụgbu ya n’olu hanging, tutuu ọ nwụọ.
OTU Sụwaka Igbo Nig Initiative, bụ otu nnọrọ onwe na-akwalịte ọsụsụ na odide Igbo na mba ụwa niile na-eme mmemme mmechi afọ 2019 na ụlọ ọgbakọ ndị otu Knights of St John International’ dị n’ime St Patrick’s Cathedral, Awka, n’elekere iri na abụọ nke ehihie taa.
Ozi sị n’aka onye chịkọbara na onyeisi otu a bụ Ọkammụta Pita Ejiofor na onye ode akwụkwọ otu a bụ Ichie B.C Adamaechi na-akpọku ọha na eze ka ha bịa kwado ịgba mbọ ha n’ịkwalite asụsụ Igbo site n’ịbia sonye na mmemme ahụ.
Ebe ịhụnanya dị ka udo na-adị,Jesus bụ eze udo.Rịọ Chukwu obi umeala.Ka Chineke nyere anyị aka, mgbe anyị na-ezukọ na-eri ka anyị cheta eluigwe.
N’akụkụ nke ya, Fada Emefiene Ezeani kelere Ọkammụta Pita Ejiofo bụ onyendu otu ahụ maka mbọ ya niile, tinyekwara ndị niile na-akwalịte asụsụ Igbo, O kelekwara Chineke maka ọganihu otu ahụ.
Ọ gakwara n’ihu kwuo sị omenala dị iche, ikpere arụsị dị iche.Ndị ọzọ na-asụ asụsụ ha ma were ya na-eme ihe, dịka India, Japan wdg.
Ndị otu Sụwakwa Igbo agbarala aka nwude agụ.Anyị na-arịọzi goomenti ka ọ kwadosie ndị otu a ike.Goomenti ala Igbo apụtakwaghị zọọ ụkwụ ka dimkpa n’ihe gbasara asụsụ Igbo, asụsụ Igbo ga-anwụkwa.Ume naanị otu Sụwakwa Igbo ezukwaghị ịzọpụta asụsụ Igbo.
ỤKA Katọlik Achdayọsis nke Onitsha emeela emume iji cheta na ebe obibi ụmụakwụkwọ ha rụrụ Holy Family Youth Village Amansea, Awka na steeti Anambra agbaala afọ iri 10th anniversary.
Ndị ọzọ bịara mmemme mmechi afọ a gụnyere, ode akwụkwọ otu Sụwakwa Igbo Adiamaechi, Ọkammụta Cyprian Oyeka, Sir Ralph Nwike onyeisi naitị KSJI, Gab Okpaleze osote onyeisi ABS.
E ji aja maasị dị asọ wee malite ya nke Archbishop Onitsha, Most Rev Dr Valerian Okeke nọ n’isi ya.
N’okwuchukwu, nnukwu ụkọchukwu ahụ kwuru na ebe obibi ahụ bụ nke a ruru maka izụlite ụmụakwụkwọ bi na ya site n’ikuziri ha usoro ndị otu Kristi.
O chetaara ụmụ akwụkwọ na ebumnuche mbụ ha bụ ịmụta akwụkwọ ma gbaa ha ume itinye uche ha n’ọzụzụ a na-enye ha ka ọ ga-abụ mgbe ha ga-agụcha ha abụrụ ihe ọńụ nye ụlọakwụkwọ nne na nna ha na ha onwe ha, ma bụrụkwa ngwa ọrụ ga-egosipụta ịhụnanya Chineke.
ISI ỌCHỊCHỊ uwe ojii ala anyị ekwela ndị Anambra nkwà ezi nchekwa na gburugburu niile nke steeti ahụ tupuu, mgbe a na-eme, nakwa mgbe e mèchara mmemme ekeresimeesi a.
Nke a bụ nke e kwupụtara site n’ọnụ osote onyeisi ndị uwee ojii n’ala Nigeria, bụ DIG Celestine Okoye n’okwu ya mgbe ọ gara kpọtụrụ aka na-achị steeti ahụ, bụ Gọvanọ Willie Obianọ n’ebe obibi ya dị n’Amawbịa.
DIG Okoye, bụ nwa afọ steeti Anambra, ma bụrụkwa onye na-ahụ maka usoro nzikọrịta ozi ọgbara ọhụụ, bụ ICT n’isi ụlọ ọrụ uwe ojii, kèlèrè Gọvanọ Willie Obianọ maka ọtụtụ ihe dị iche iche dara ụdà o mepụtagòrò n’ịkwàlite ọnọdụ nchekwa na ndị ọrụ nchekwa n’ime steeti ahụ.
Na nzaghachi, Gọvanọ Obianọ, onye nabàtàrà ya bụ nwa amadi n’ụzọ pụrụ iche, kèlèrè ya maka ịbịa kpọtụrụ ya, maka na a na-esi n’ụlọ mara mma wee pụba ama.
O kwere nkwà na ọchịchị ya ga-aga n’ihu ibu agha megide ndị omekoome, mpụ na arụrụala na steeti ahụ wee ruo mgbe a nụdobere akụkọ ha na kpamkpam.O kwuru na ọchịchị ya nwere ezi mmasị n’ihe ọbụla metụtara ọnọdụ nchekwa,
bụzị nke mere o ji etinyekarị anya na ngalaba ahụ, n’ihi ọtụtụ uru dị iche nke ahụ na-eweta, ma nyekwazie òwùwè anya na ha ga-aga n’ihu ijikọ aka ọnụ iji wee nọgidesie ike n’iwetara ụmụafọ steeti ahụ ezi ọnọdụ nchekwa tọọrọ àtọ.
Ọ kpọkuzịkwara ndị Anambra bi n’ebe dị iche iche ka ha bàtaruo ụlọ nke ukwuu n’oge mmemme ekeresimesi a na-atụghị egwu maka ndị omekoome, n’ihi na o nweghị na-eme.
Na ntụnye nke ya, onyeisi ndị uwe ojii na steeti Anambra, bụ Maazị John Abang tòrò Gọvanọ Obianọ maka ezi ọrụ ya na nkwàdo ya n’ịkwalite ezi ọnọdụ nchekwa na steeti ahụ.O kelekwara ya maka ibunye ndị ọrụ nchekwa na steeti ahụ kpọcha kpọcha akụrụngwa ọhụụ,
bụ ụdị o nwebeghị steeti ọbụla na mba Africa niile tinyegoro ya n’ọrụ, ma kwe nkwa na ha ga-aga n’ihu n’ibu agha megide mpụ na arụrụ ala na steeti ahụ.
NA MỌNDE ọnwa Disemba dị n’abalị iteghete ka e liri otu ụkọchukwu nke ụka Katọlik Awka Dayọsis.Aha ya bụ Fada Joseph Obiora Ndibe, e liri ya n’ogige ebe a na-eli ndị Fada n’obi Chukwu, St Patrick’s Cathedral Awka, steeti Anambra.
N’okwuchukwu, Fada Jerome Okafor onye otu ’83 set’, ndị ha na Fada Ndibe chikọrọ Fada kọwara sị na Chineke e keghị mmadụ ka o bie ndụ anwụ anwụ dịka e dere na Genesis.Ọ bụ iwu na mmadụ n’anụ ahụ ga-alaghachi na ntụ.
Gbasara Fada Ndibe lara mmụọ o kwuru sị Fada Joe bụ nwa nke ụka.Ọ ghọtara na onye nwe nkuzi bụ Jesu Kristi.Ihe anyị jiri nata okwukwe zuru ezu n’aka ndị ụmụazụ Jesu Apostles bụ maka na ha jidesiri nkuzi Jesu ike.Ọ rụrụ ọrụ ya nke ọma.
Agaghị achọ ya achọ n’etiti ndị ụka n’ihi na e nwere ndị ụka ma n’ụwa a, pọgatịrị na eluigwe.Ọ bụ mmadụ ọha ma nwekwaa ezi ntụkwasi obi.Ọ na-achọ ibe ya, ọ naghị akpa naani ya.Anyị ga-anabata ezi ụkpụrụ ọ tụụrụ anyị.
N’aha bishọp dayọsis Awka, Most Rev Ezeokafor tinyekwara Bishọp Jonas Benson Okoye na Bishọp Peter Okpaleke ka Chanselọ dayọsis Awka bụ Fada Francis Chidume ji kelee ndị mmadụ.
Bishọp kelere ezinaụlọ Ndibe n’Enugwu-Agidi maka onyinye nke ụkọchukwu ha nyere Awka Dayọsis, o kelekwara ndị lere ya ọrịa tinyere mmadụ dị iche iche bịara n’igwe isi ya gaa n’udo.
O chezọghị ndị ụka Katọlik Aguluezechukwu bụ ebe ikpeazụ ọ nọ wee nwụọ dịka ụkọchukwu parish St Peter’s Catholic Church, Aguluezechukwu.N’ikpeazụ o kelere ndị nyere aka wee si America wee bulata ozu ya.
Ọtụtụ ndị mmadụ bịara ma gbaara Fada Ndibe ama, dịka ndị otu ya Bigard 83 set’, ndị Fada Awka dayọsis e chiri n’afọ 1983, ndị parish dị iche iche ọ rụrụ ọrụ tinyekwara ndị ndụ ya metụtara n’ụzọ pụrụ iche.
Ndị bịara elimozu ahụ gụnyere onye jibu ọkwa dịka ode akwụkwọ SSG goomenti Anambra Hon Oseloka Obaze Igwe Enugwu-Agidi, Nawgu na Uke onye jibu ọkwa dịka gọvanọ steeti Anambra Peter Obi onye nke Valentine Obienyem nọchitere.
Ụnyaahụ bụ Wenezdee ọnwa Disemba a dị n’abalị iri na otu ka ndị Aguluezechukwu kaara ya ụka na St Peter’s Catholic Parish Aguluezechukwu, ma kwanyere ya ugwu dịka ụkọchukwu ha.
Taa bụ Tọzdee abalị iri na abụọ nke ọnwa Disemba ka a na-akwa ya n’obodo ya bụ Enugwu-Agidi, ebe ndị be ha na ndị Fada Awka dayọsis niile Awka Diocesian Priests Fraternity ACDPF na-akwanyere ya ugwu.Ụka bụ na St John’s Parish Enugwu-Agidi.
A mụrụ Fada Joseph Obiora Ndibe ka ọnwa Julai dị n’abalị iri n’afọ 1955, e chiri ya ụkọchukwu na Julai 2, 1983 ọ nwụrụ n’Oktoba 10, 2019 e lie ya Disemba 9, 2019.Ọ bụ ụkọchukwu nke abụọ n’Enugwu Agidi.
A KPỌKUOLA ma dụọ ndị na-akwọ ụgbọala ka ha hie asaa n’anya, ọ kachasị n’oge mmemme ekeresimeesi a, iji belata ihe mberede, ọnwụ ike maọbụ ajọ ọdachi ndị ọzọ.
Nke a bụ isi sekpụ ntị n’ọgbakọ nkuzi a chịkọbààra ndị na-akwọ ụgbọala na steeti Anambra, site n’aka ụlọ ọrụ steeti ahụ na-ahụ maka ije awele n’okporo ụzọ, bụ ụlọ ọrụ a maara dịka Anambra Traffic Management Agency ATMA.
Ya bụ ọgbakọ nkuzi bụ nke weere ọnọdụ n’Awka, bụ isi obodo steeti ahụ, ma bụrụkwa nke dọtara imirikiti ndị ọkwọ ụgbọala nakwà ndị ọzọ e ji okwu ha agba ìzù n’ọchịchị steeti ahụ.
O mere ka a mara na ọtụtụ ndị ọkwọ ụgbọala anaghị erubere iwu na-achị okọpro ụzọ isi, ma ya fọdụzie irube isi nye ntuziaka ndị ọrụ na-ahụ maka ije awele n’okporo ụzọ
Ọ dụzịrị ndị na-eme ihe dị otu ahụ ka ha sepụ aka na ya, ọbụnadị dịka o kwupụtara ezi njikere ụlọ ọrụ ya dị ijikọ aka ọnụ, ha na ụlọ ọrụ ndị ọzọ, iji weta ya bụ nsogbu n’isi njedobe ma kwàlitekwa njem siriri-werere na steeti ahụ.
OKE ọńụ dara n’ụlọọrụ Anambra Newspapers and Printing Corporation bụ ndị na-ebipụta akwụkwọ akụkọ National Light, Ka Ọ Dị Taa na Sportslight Xtra dịka ha nọ na Tuzdee mee emume abụ ọńụ nke Ekeresimesi Christmas Carol.
Emume ahụ kpọtụrụ akpọtụ, ụmụaka tinyere ụmụakwụkwọ si n’ụlọakwụkwọ dị iche iche na ndị okenye si n’elu na ala daa ka igurube n’ụlọ ezumezu ANPC.
A bụrụ abụ ma guo ihe ọgụgụ iteghete sị n’akwụkwọ nsọ, ụmụakwụkwọ mere ihe ngosi dị iche iche ebe ndị otu National Light Art House mere ejiri mara ha iji mee ndị mmadụ obi ụtọ.
N’okwu mmalite ya, onyeisi MDCEO nke ụlọọrụ ahụ bụ Sir’ Chuka Nnabuife sị na ukwe karol Ekeremesi bụ ihe a dị mbụ eme mana ndị ANPC na-akpachapụ anya ihụ na nke ha bụ ọpụrụiche.
O kwuru sị N’afọ a, anyị chọrọ ime ihe pụrụ iche maka ụmụaka na ndị ntorobịa.Ya mere anyị gbalịrị ịkpọta ọtụtụ ụlọakwụkwọ dị n’Awka.
Nnabuife kọwara sị na n’ihe ngosi dị iche iche otu National Light Art House na-egosi na a tụrụ anya na a ga-ahụtakwa ya n’ebe ụmụakwụkwọ dị iche iche dị iji kwalite ihe emereme na asụsụ.
O kwere nkwa na nke afọ dị n’ihu ga-aka mma ebe a ga-ewebata asọmpi n’asụsụ Igbo n’ihi na ọ bụ sọosọ ANPC nwere akwụkwọ agụmagụ Igbo nke bụ ọkpọkọpị n’ụwa niile Ka Ọ Dị Taa.
N’akụkụ nke ya, onyeisioche mmemme ahụ bụ Ọkammụta Anthony Eze kwuru sị Anyị nọ ebe a maka ụmụ anyị, ndị ndu nke ọdịnihu, ka ha wee nwee ańụrị na ngozi.
Eze gakwara n’ihu nye ndụmọdụ ka mmadụ buwe Chukwu ụzọ n’ihe niile ma kpekwaa ka Chineke gọzie ma nye onye ọbụla amamihe ma mee ka ụmụaka gaa n’ihu wee buru nnukwu mmadụ n’ọdịnihu.
Onye ọbịa pụrụ iche na mmemme ahụ bụ onyeisi Anambra Broadcasting Service ABS Nze Uche Nworah toro ndị nlekọta ANPC maka ịchịkọba mmemme ahụ.
Nworah gosịrị afọ ojuju o nwere ma tokwaa ọchịchị Gọvanọ Willie Obiano bụ nke mere na a na-emezi emume na steeti Anambra n’atụghị egwu ọbụla n’ihi ezi nchekwa.
Ọ gara n’ihu kelee Sir Chuka Nnabuife na ndị ọrụ ya ma kpọkukwaa ndị steeti Anambra bi obodo oyibo ka ha na-alọtaru ụlọ iji sonyere ihe ọma na-emenụ.
Oriakụ Flora Ilonzo Anyafulugo, bụ onye wetara ihe onyinye nrita iko trophy’ nwere ọńụ maka emume ahụ.O toro ụlọọrụ ANPC tinyere ụmụaka na ụlọakwụkwọ ndị bịaranụ, ma nyekwa ha ezi nkwado.
Ihe pụrụ iche e mere na mmemme ahụ gụnyere Fada Ekeresimesi nke si ala bekee wụchaa n’ogige ANPC.Nke a nyere ụmụaka oke ọńụ ebe o mechara nye ha onyinye n’otu n’otu.
Ọ KPỌTỤRỤ akpọtụ ma zụọ azụọ n’ụlọ ọrụ Anambara Broadcasting Service’ dịka ụlọ ọrụ ahụ chịkọbàrà oke mmemme ịbụ abụ na ịgụ ihe ọgụgụ iteghete Ekeresimeesi, bụ nke nwa bekee kpọrọ Festival of Carol and Nine Lessons’ nke ahọ 2019.
O chetààrà ha ihe ekeresimeesi pụtara, mà dụọ onye ọbụla n’ime ha ka ọ nabata Jesus dịka onye nwe ya na onye nzọpụta ya, n’ihi na ọ bụ ihe ezighị ezi ma bụrụkwa ihe ekweghị omume mmadụ ịsị na ọ na-emerùbe mmemme ọmụmụ onye ọ maghị onye ọ bụ.
ÀGBÀ nke ikpeazụ nke asọmpi Sụpèéré M Bụ Spelling Bee Competition nke ahọ 2019 a chịkọbààrà ụmụakwụkwọ steeti Anambra na ndị na-agụ akwụkwọ n’ọba akwụkwọ steeti ahụ abịala n’isi njedobe n’Awka, ebe ndị tuuru ugo bùrù ọtụtụ ihe nrita dị iche iche wee laa.
Asọmpi sụpeere m nke ahọ 2019 malitere n’ọnwa Máàchị, wee dịgide ruo abalị iri na anọ nke ọnwa Ekeresimeesi, bụ ụbọchị a chịkọbàra agba nke egbe buru ọ laa.
Inyefè ya nkwanye ùgwù ahụ bụ nke e mere na nzukọ isi ọchịchị obodo ahụ nwere nso-nso a n’obi gọọmenti dị n’Awka, ma bụrụkwa nke e mere site n’aka odeakwụkwọ ọkpụtọrọkpụ steeti ahụ, bụ Ọkammụta Solo Chukwulobelụ.
N’okwu ya oge ọ na-anbata ya bụ nkwanye ùgwù, gọvanọ Obianọ kọwara n’eziokwu na steeti ahụ na-eme nke ọma na ngalaba ahụ, tinyere ngalaba ọrụ ugbo, ngalaba mmepụta ngwọahịa, ngalaba ọrụ na ngalaba ndị ọzọ dị iche-iche.
NDỊ bishọp ụka katọlik etiela ebewu n’ihi enweghị ezi nchekwa nke chere ala Nigeria aka mgba n’oge ugbu a.Ha kpọkuru gọọmenti etiti ka o mee ngwa ngwa lebaa ya bụ ihe anya tupu mmiri aǹaa garị.
Ozi a sitere n’Ekiti ebe ndị bishọp okirikiri Ibadan nke a kpọrọ Ibadan Ecclesiastical Province’ mere nzukọ.Ha gụnyere Ibadan Achidayọsis, Oyo dayọsis, Ondo, Ilorin, Ekiti na Oshogbo.
Ha kwuputara na ekele na-achọzị ịgafe nku aka n’ihe na-eme n’ala Nigeria ugbu a ma dọọ gọọmenti n’ogo niile aka na ntị, tinyere ndị ọchịchị obodo na ndị ọchịchị civil authorities’ ka ha gbaa mbọ iji zọpụta ala Nigeria na nnukwu nsogbu a.
Nke a so n’ozi nke dị na communique’ nke Achịbishop Ibadan bụ onyeisi Nigeria Catholic Conference, Ibadan Ecclesiastical Province’, Gabriel Abegunrin gụpụtara, ka ha mechara nzukọ ha mere na Pope John Paul II Pastoral Centre Ado Ekiti nke dị na steeti Ekiti.
Ndị ozi Chineke ahụ gwara gọọmenti etiti hoo haa na ọ dị njọ ka o si leghara anya otu ndị Fulani na-achị ehi na ndị omekome ndị ọzọ sị egbu ndị mmadụ aghara aghara nke tinyere ndị ala Nigeria n’oke egwu.
Ha katọrọ ya bụ ihe, otu igbu ọchụ, ntọrị na arụrụala dị iche iche ji bụrụzie ụkwa a chị n’aka n’ala anyị ugbu a, ma kpokuo gọọmenti ka a na-anwụchikọ ma na-enye ndị omekome ahụ ntaramahụhụ kwesịrị ha iji zọọ ndụ ndị mmadụ.
Ka anyị cheta na ka ọnwa Ọgọstụ dị n’abali nke mbụ ka a gbagburu ụkọchukwu Katọlik, Fada Paul Offu bụ ụkọchukwu parish St James the Great Parish, Ugbawka na steeti Enugu.
N’otu aka ahụkwa, ndị ntọrị gbukwara Pastor Jeremiah Omilewa nke Living Faith Church, Ungwan Romi, Kaduna ma nọrọ n’elu ya kpọọ oku ka e nye ha nde naira iri abụọ N20million iji wee tọhapụ nwunye ya onye nke ha tọọrọ ka ha kpachara arụ ahụ.
ỌCHỊCHỊ bụ ihe na-agụ mmadụ niile nọ n’ụwa mana ajụjụ bụzị mmadụ ole ka a ga-asị chịa ka ha mara chịa.
Ọchịchị bụ ngọzi si n’aka Chineke wee na-abịa, ejighị ike eme ya.Ya mere, ọha na eze ndị steeti Anambra akọwaaala aka na-achị Anambra bụ Gọvanọ Willie Obiano Akpọkuodike dịka onye ọchịchị maara ihe ekwe na-akụ, onye ọchịchị ya na-amụke ka ihe na ngalaba niile.
Iji kọwaa isiokwu a, Peter Eze bụ onyeisi Managing Director’ Ndiolu Micro Finance Bank Limited nke dị n’obi gọọmenti, Awka ekwuola na Chineke gọziri ndị steeti Anambra site n’iwebata mmadụ dịka Obiano ka gọvanọ.
Eze kwuru sị Ndị be anyị na-echebu na onye ọbụla ga-achị ọchịchị ga-abụrịrị onye akpụ obi ma ndị mmadụ amatala na ezigbo mmadụ na-achị ọchịchị.Ndị mmadụ hụrụ ọchịchị Obiano dịka nke onye nwere obi ịhụnanya ebe ndị ọ na-achị nọ.O nwere obi Chineke, ọ naghị achị ọchịchị nchịgbu.
Eze gara n’ihu kọwaa na Obiano na-amuke ka ihe na ngalaba niile dịka ụlọọgwụ, ụzọ, n’ebe ndị ọlụ nọ wdg, nke mere onye ọbụla ji enwe aǹụrị, wee na-akpọ ya Alert Governor’.O kwuru si na ọ na-agba mbọ ịkwụ ụgwọ ọnwa dịka e si kwu n’akwụkwọ nsọ.
Na ngalaba ọrụugbo,o kwuru na ọ na-agbakwa mbọ hụ na ọ na-aga nkeọma, ugbua e nweela osikapa Anambra Rice’.Ọ bụ ya ka o ji agbara ndị ọrụ ekeresimesi.Ọ malitela ịkwado ọzụzụ efi Igbo iji hụ na ihe na-aga otu o kwesịrị.
Gbasara ezi nchekwa, ọ kọwakwara na kemgbe ọ malitere ọchịchị, e nwere udo na steeti Anambra.N’oge mbụ, ndị nọ n’ụzọ ije anaghị alọta ụlọ n’ihi egwu ndị omekome.
Eze gara n’ihu sị, N’afọ abụọ gara aga bụ 2017, agara m mba USA New Jessey kpọmkwem.Ebe ndị Igbo Anambra na-eme nzukọ agwara m ha mbọ niile ọchịchị Obiano na-agba nke gụnyere ezi nchekwa ma gwakwa ha ka ọkụ street light
si enwuzi ebe niile nke na ndị mmadụ enweghịzị egwu ọbụla n’ihi na udo dị.N’ihi nke a, ha kpebiri ịlọta n’igwe mass return n’afọ ahụ, ha lọtara nwee nnukwu obi aǹụrị ma tụnyekwa ụtụ ha site n’ịkwado ezi ọchịchị Obiano.
O kwuru sị na atụmatụ niile ahụ bụ nke si n’aka Gọvanọ Obiano iji hụ na ihe na-agara ndị ọ na-achị werewere.
Ka ọ dị ugbu a, ndị mmadụ si n’ugwu na ndịda na-abịa n’ụlọọgwụ ahụ ka ha hu obere nwa ahụ bụzi nne, na nwa ya ọ mụrụ ọhụrụ, ma na-ewetakwa ihe onyinye dị iche iche iji nyere ha aka.
Onye nchịkọba National Coordinator Jireh Doo Foundation n’ala anyị bụ Josephine Habba ekwuola na ya agaghị ezu ike ganye na a nwụchịkọọ onye omekome ahụ dakporo nwa ahụ ma kpee ya ikpe.
ỤLỌ ọrụ Anambra State Community and Social Development Agency’, ASCSDA bụ ụlọ ọrụ mmepe ụlọ ọba ego mba ụwa na-enye nkwàdo na steeti Anambra ekwuola na ọ ga-amalitekwa ikesàkwùrù ụfọdụ ime obodo dị iche-iche na steeti ahụ ego iji kwàlite atụmatụ ọrụ mmepe malite n’ụbọchị Mọnde izuụka na-abịa abịa.
Ọ gakwàzịrị n’ihu kwuo na site n’okpuru amụmà ọrụ ahụ, na Enugwu-Agụleri dị n’okpuru ọchịchị Anambra East arụọla ụlọ ezumeezù, bụ ebe ụmụnwoke na ụmụnwaanyị obodo ahụ ga na-enwe nzukọ ha.
Na ntụnye nke ya, onye na-ahụ maka ọrụ n’okpuru atụmatụ ahụ, bụ Operations Manager, Oriakụ Uche Nwizugbo rịọkwàrà ndị ahụ ka ha na-echèta ndị ọlụsị, mgbe ha na-arụnye ihe ọbụla ha na-arụ, iji wee na-arụnyere ha ebe ha ga-esi na-aga.
OTU ụbọchị n’obodo ụmụanụmanụ, e nwere nnukwu asọmpi ha nwere.Iwu asọmpi ahụ kwuru na-aga e ji nnukwu ose wee sie nri nke na ọ ga-ahịa onye ọ bụla chọrọ iri ya ahụ oriri.Mgbe ụbọchị a kara aka ruru, e buputere nnukwu ihe nrite onye meriri ga-erite.
Tupu a malite ya bụ asọmpi, e kwuru na onye ọbụla ga-eri nri ahụ n’ekwughị haai ma ọ bụ asụụ ga-enweta ihe nrite ahụ.Asompi amalite, ụmụanụmanụ dị iche iche bịara iri nri, nke tinye nri ahụ n’ọnụ o tie haai ma ọ bụ asụụ.
Otu a ka ha megidere mbe wee richaa nri ahụ.Ụzụ wee tụọ, a na-aja mbe ike, na-etu ya aha dị iche iche, wee buru ihe nrite ahụ bunye ya dịka onye mmeri n’asompi n’amaghị na o jirila aghụghọ nara ha niile mmeri.
ÒTU ahụ jikọtara ndị ọrụ nchekwa dị iche-iche na steeti Anambra, bụ nke a maara dịka Anambra State Security Council’ adụọla ụmụafọ steeti ahụ ka ha ghara ịtụ egwù n’ịbata ụlọ maka nzukọ ọnwa Ọgọstụ ahọ a, n’ihi na egwu ọbụla adịghị.
Ndị otu a nyere ndụmọdụ a ka ha na aka na-achị steeti ahụ bụ Gọvanọ Willie Obianọ nwechara nzukọ n’ebe obibi ya dị n’Amawbịa, ma kwekwazie Ndị Anambra na a ga-aga n’ihu inwe ezigbo ọnọdụ nchekwa bụ ịgbà na steeti ahụ dịka e si enwe oge niile.
Igwe Achebe gazịrị n’iihu mere ka a mara na ndị eze ọdịnala steeti ahụ ga-aga n’ihu ịrụkọ ọrụ na ijikọ aka ọnụ, ha na ndị ọrụ nchekwa, iji hụ na e nwere udo na nchekwa dị ọkpụtọrọkpụ n’ime obodo niile dị na steeti ahụ.
O kwuru n aka ọ gachara abalị olemole, o zigaara di ya ozi ma gwa ya na ime ahụ pụrụ apụ.
Ka ọ ghọgbuchara di ya, ọ gakwuuru ndị ọrụ nọọsụ abụọ, Esomonu Dorothy na Eke Catherine bụ ebe ọ nọrọ mụ nwa.
Otu o sila dị, site na ezi nnyocha, ndị uweojii nwụchikọrọ nwaanyị ahụ bụ Chinasa bụ onye kpọrọ aha ndị nọọsụ ahụ nyeere ya aka wee mụ nwa.
Dịka onyeisi ndị uweojii ahụ siri kwu, ọ bụ site na nnyocha ha mere ka ha ji chọpụta na Chinasa rere nwa ahụ narị puku naịra ise.Onye o resịrị ya bụ, Oriakụ Chioma Amadi.
Ka ọ dị ugbu a, e kutela nwa ahụ, ebe a ka na-aga n’ihu na-eme nnyocha maka ya bụ okwu.
NDỊ uwe ojii steeti Anambra anwụchikọọla mmadụ ise kpara nkàta wee jiri egbè pụnara  otu nwa amadi bụ maazị Nzube Udegbu ụgbọala Toyota Camry ya n’Ọnịtsha, n’abalị anọ nke ọnwa Ọgọstụ a.
Ka ọ dị taa, ya bụ ozi mere ka a mara na ndị uwe ojii anapụtala ndị ahụ ụgbọala ahụ, ma kwukwazie na nnyocha ka na-aga n’ihu banyere ya bụ okwu, nke mgbe e mechara ya, a kpụpụ ndị ahụ ụlọ ikpe wee kọọrọ ha ihe e ji eme nwaịkpọ.
N’okwu dịkwa ka ibe ya, ozi ọzọ sikwa n’aka ndị uwe ojii ahụ na-ekwu na ha ejidekwala ndị omekoome ọzọ ji ụzọ aghụghọ ọhụụ were ezu ohi n’Awka.
Otu ọ dị, ya bụ ozi kọwara na ndị uwe ojii ahụ anapụtachaala ndị ahụ ihe niile ahụ ha zụrụ n’oge mbụ, ebe a ka na-eme nnyocha, ma na-ejikerekwa ịkpụpụ ha ụlọ ikpe, ebe a ga-eji usoro iwu wee gwọọ ha ji mmanụ.
SUG UNZIK ndị na-azụ ahịa n’oge ahụ, ndi ọkwọ ụgbọala bọọsu, ndi nwegasiri shọọpu, tinyere ndị okpuro ọchịchị Awka South, isonye n’ihụ na ndị mmadụ bi n’akụkụ ebe a dobere ya ọcha site n’iwepụta ndị ga-ahụ n’ndị mmadụ n’ ekechi ahịhịa ọfụma ma na-awufu ya sọsọ ebe kwesiri ekwesi.
N’akụkụ nke ya, onye nlekọta Africa Clean-Up Initiative bụ Funmi Adeniyi kwuru n’obi di ya mma na mkpocha  na nzacha ahụ gara ka e si kwado.
DỊKA ọnwa Ọgọstụ na-abịa na njedebe ka a na-ahụwanye uru na mbọ ụmụnwaanyị na-agba iji hụ na nzukọ ha na-eme na ya na-amịpụta mkpụrụọma.
N’ebe ụfọdụ ụmụnwaanyị na-esite na nzukọ ọnwa Ọgọstụ mepụta ihe nyiri ụmụnwoke omume.Ima atụ n’ọtụtụ ụlọụka taa, ụmụnwaanyị rụpụtara agadaga ụlọezumezu ebe ụmụnwoke arụghị ihe ọ bụla.Ha na-ejikọta obi ọnụ na-edozi obodo iji na-enyere ụmụnwoke aka.
Oriakụ Obiano na-enyekwa onyinye dị iche iche iji kwado ụmụaka ụwa na-atụ n’ọnụ, tinyere ndị ajadu na ndị onweghị ka ọ ha ha.
OKE ọñụ dara nnọọ nso-nso a dịka a gbàpèrè ụlọ ahụike ọhụụ n’Ụmụdiọka dị n’okpuru ọchịchị Awka South na steeti Anambra.
N’okwu nke ha n’otu n’otu, onyeisi oche nchere oge n’okpuru ọchịchị Awka South, bụ maazị Leo Nwụba na onye enyemaka pụrụ iche nye Gọvanọ Obianọ n’ihe gbasaara ahụike,
bụ Maazị Okey Nwokike kọwara ya bụ ụlọ ahụike dịka nke magburu onwe ya na nke bịara n’oge ya, ma dụọ ndị Ụmụdiọka ka ha na-agbaga n’ebe ahụ maka ịnata ọgwụgwọ oge ọbụla ha nwèrè nsogbu ahụike, iji nweta ọgwụgwọ ọsọọsọ
Ka ọ dị taa, gọọmenti okpuru ọchịchị Idemili South nke steeti Anambra ekwuola na a ga-egùzobe ndị nchekwa ọhịa iji nwụchikọọ ndị arụrụ nsị ahụ na-aga mposi aghara aghara n’ebe dị iche-iche ekwesighị n’okpuru ọchịchị ahụ.
ỤBỌCHỊ ụka ka nnukwu ụkọchukwu kwọrọ mmadụ otu narị na iri atọ aka n’isi ma gozie tabanakle n’ụlọụka St Anthony’s Catholic Church, Okpo Ekwulobia.
Ọ bụ Most Rev Jonas Benson Okoye bụ osote bishọp ụka Katọlik na dayọsis Awka nọrọ n’isi ya bụ emume.
N’okwuchukwu ya n’aja maasị, Bishop Okoye gwara ndị ahụ ọ kwọrọ aka n’isi e duru n’okwukwe na ọ bụ mgbe e tiri ha mmiri Chukwu ka ha ji bụrụ ndị otu Kristi, oriri dị asọ na-eme ka ha na-eto n’okwukwe, ebe ịkwọ aka n’isi ga-eme ka ha dịwanye ike.
Ọ rụtụrụ aka n’akwụkwọ nsọ, Ndị Kọrenti nke abụọ 1119-23, nke kwuru sị Taanụ onwe ụnụ ahụhụ iji banye site n’ụzọ dị warawara.
Ọ gara n’ihu kwuo sị Paul tara ahụhụ a pịara ya ụtalị, tinye ya n’ụlọ mkpọrọ, ọ fọrọ obere ihe ka mmiri rie ya, mana n’agbanyeghị ịdọ ya aka na ntị ndị a, ọ gara n’ihu na-agbasa oziọma.
Bishop nọkwa n’ime aja maasị ahụ gọzie tabanakle, doo ya asọ ma donye oriri dị asọ Ahụ Jesu n’ime ya.
Nwoke mụrụ ndị nwoke e duru n’okwukwe bụ Chukwuemeka Ugokwere kelere Chineke maka parishi ha bụ St Anthony ma kpekwaa ekpere ka ndị ahụ e duru n’okwukwe na-eto n’amara Chukwu ụbọchị niile nke ndụ ha.
Otu onye nna n’ụlọụka ahụ bụ Victor Nwangwu kwuru na ụbọchị ahụ na-aga dịka Chi siri kee ya, na ihe niile na-aga nkeọma ebe onye nne bụ Oriakụ Christiana Aniebue kwuru na ọ dizi ya ka ọ nọzi n’alaeze eluigwe.
Ụkọchukwu parishi bụ Fada Longinus Uchenna Egbonu kelere Chineke maka ngozi ya, ma kelekwaa Bishop Okoye maka njem oziọma ọ bịara ha.Ọ gwakwara ya ka o kelekwaa nnukwu nna, Bishop P.C Ezeokafor maka ọrụ ọma niile ọ na-arụ.
Ndị ahụ e duru n’okwukwe, tinyere otu dị iche iche na ndị mmadụ ndị ọzọ ji ihe onyinye n’ebe ọ dị ukwuu wee nabata Bishop Okoye.
Ọ nọ na njem ahụ wee kọwapụta ebumnobi ACSDA nke bụ maka  mmepe ime ime obodo grassroot development ma kwukwaa na ọ nọọrọ onwe ya n’ozuzu oke.
N’okwu nnabata ya, onyeisi Managing Director nke ANPC bụ Sir Chuka Nnabuife kọwara na ụlọrụ ya bụ ebe ha na-anabata ndị isi na ndị na-akwado obodo, na-eme ka ọ na-aga n’ihu.
Mojekwu kwuru na a malitere ACSDA n’afọ 2009.Aka na-achị steeti Anambra bụ Gọvanọ Willie Obiano malitere ọchịchị wee nye ya nkwado dị egwu.
O kwuru na ha na-emepe ime ime obodo, ọ kachasi n’ihe gbasara ndị ogbenye bi na ya.Ha na-akwado ha iji nweta ihe ndị e ji enyere ndụ aka dịka agụmakwụkwọ, mmiri, ahụike, ebe a na-amụ ọrụ aka dị iche iche w.d.g.
Mojekwu kwuru na ha malitere amụma itinye mmiri n’ime ime obodo ka ọnwa Ọgọstụ dị n’abali nke mbụ n’afọ 2018 afọ gara aga.Na ha lebara anya n’okpuru ọchịchị ndị ụbịam ka njọ na be ha.
Ọ gara n’ihu kwuo na ha na-eme ka obodo ndị ahụ tụnye ụtụ nke ha n’ihe ndị ahụ ha na-arụrụ ha iji mee ka uche ha dị na ya.
O kwukwara sị na tupu ha emee ihe ọ bụla, na obodo ahụ ga-edebanyerịrị aha ha iji wee sonye n’ihe a na-eme na ndị mmadụ, tinyere gọọmenti na-enyekwa ha nkwado.
Editọ akwụkwọ akụkọ National Light nke ANPC na-ebipụta bụ Rose Oranye jụrụ ya sị ọrụ ụnụ ọ ga-akwụsị n’ọchịchị Obiano Olee ihe dị iche n’atụmatụ ụnụ na atụmatụ gọvanọ Obiano bụ obodo ọbụla họrọ ọrụ ọ ga-arụ ’
Mojekwu zara sị, Ọ bụ ndị omebe iwu hibere ACSDA.Ọ ga na-aga n’ihu makana ụbịam ka dị.Ebe ọ bụ iwu hibere ya, ọ ga na-aga n’ihu.
Gbasara ajụjụ nke abụọ, ọ zara sị, A bịa na ACSDA, obodo na-atụnye ụtụ n’ọrụ a na-arụrụ ha iji nwe ikike na ya ownership.Ọchịchị ime obodo LG na-enye obodo nkwado.
Na nzaghachi, Ọkaikpe Anyachebelu kelere Chineke na isi ọchịchị steeti ahụ maka mbuli n’ọkwa ahụ dị elu, ma kwekwazie nkwà na ọ ga-eji obi ya niile wee za ya bụ ọkpụkpọ òkù ma gaara steeti ya na ala Nigeria ozi n’ogoogo ọhụụ ahụ, site n’inye aka Chineke.
Ọ zara ọtụtụ ajụjụ ndị ọzọ a jụrụ ya nke gụnyere ihe iche aka mgba ha na-enweta n’ọrụ.Ọ zara  sị I nweta ndị obodo a ga-arụrụ ọrụ adịghị mfe.Oge ụfọdụ anyị na-eme njem n’elu mmiri.
Ndị dị iche iche sonyere na mmemme ahụ gụnyèrè ode akwụkwọ ukwu steeti ahụ, bụ Ọkammụta Solo Chukwulobelụ Ọkaikpe Ijem Ọnwụamaegbu onyeisi ndị ọrụ nyegara gọvanọ, bụ Maazị Primus Ọdịlị Kọmishọna ikpe nkwụmọtọ na steeti ahụ, bụ Dọkịta Uju Nwọgụ, tinyere ndị ọrụ ikpe na ya bụ steeti.
Mojekwu gara n’ihu kwuo na ha arụọla ụlọ obibi ndị nkuzi n’ọtụtụ ụlọakwụkwọ dị n’ime ime obodo nke bụ na onye nkuzi ọ bụla hụrụ ya ga-enwe mmasị ibi na ya.
Nnamdi Onuzulike bụ onye na-ahụ maka mgbasaozi, agụmakwụkwọ, mmekọrịta ndị obodo na ọzụzụ na ACSDA so Mojekwu wee bịa njem ahụ na ANPC.
Nwoke ahụ ka e kwuru na ọ mụnyere nwa ya ọkụ n’ihi na o zuuru narị naira ise N500 nke onye agbataobi ha.
Ozi sitere n’aka onye na-ahụ maka ọdị mma ndị mmadụ na ndị uweojii na steeti ahụ Police Public Relation Officer’ PPRO bụ Odiko Mac-Don kwuru sị na a nwụchịkọọla Essien n’eziokwu.
Ọ kọwara na ya bụ ọdachị dapụtara n’Afia Nsit nke dị n’okpuru ọchịchị Eket.O kwuru na a ga-ewepu ya bụ okwu n’ụlọikpe.
Otu nwoke ọnụ ruru n’okwu n’obodo ahụ, onye so n’ọchịchị obodo Effiong Okon kwuru sị na nwa Essien zuuru narị naira ise onye agbataobi ya iji goro nri na oge nna ya lọtara ọ kwughachiri nwoke ahụ ụgwọ ego ahụ ma baara nwa ya nwoke mba.
Okon kọwakwara na e bụgara nwa ahụ ụlọọgwụ, o mechaa nwụọ, nke mere ka ndị obodo ahụ kpesara ndị uweojii.
Ọ sị na ya bụ nnukwu ọgbakọ bụ nke ga-ewere ọnọdụ na steeti Ebonyi na nso-nso a, ma sịkwa na nke ahụ sokwa n’otu n’ime ihe ha jiri bịa ịkpọtụrụ ya, na ikele ya maka ọrụ dimkpa dị iche iche ọ rụpụtagoro dịka aka na-achị steeti Anambra.
dịka ha siri chọpta site na njem ha bagidere kemgbe mkpụrụ ụbọchị ole na ole ha nọgoro na steeti, bụkwa nke ha siri na ya chọpụta na e nweela ọtụtụ ihe mgbanwè na agamnihu dị ukwu na steeti ahụ n’ime ahọ ole na ole ugbua.
Ha kpọkuzịkwara ya ka o jisie ike n’ọrụ n’ihi ma dụọ ọtụtụ ụmụafọ Igbo nọgasị n’ebe dị iche iche ka ha welata akụnụba ha ụlọ, iji kwalite mmepe obodo ha, n’ihi na a na-esi n’ụlọ mara mma wee pụba ama.
Ọ kọwara na ezigbo ihe mgbanwè na mnwògharị nà-abata na steeti Anambra ugbua n’okpuru ndu gọvanọ Obianọ, ọ kachasị na ngalaba nchekwa, ọrụ ugbo, mwulite ndị ntorobịa, ọnọdụ akụnụba, agụmakwụkwọ, na ngalaba ndị ọzọ dị iche iche.
Na nzaghachi oge ọ na-anata ya bụ nkwanye ùgwù, Gọvanọ Obianọ, onye ọñụ jupùtàrà obi, kwupùtàrà na ọ na-arànyere ndị isi ọchịchị steeti ahụ nkwanye ugwu ahụ, ma kwuo na nke ahụ ga-enyere ya aka ma bụrụkwa ihe mwulite mmụọ, iji mee ka ọ rụsie ọrụ ike.
NDỊ mmadụ bi n’ụlọelu okpukpu atọ nke dara na 22 Nkisi Aloli Street, Onitsha, steeti Anambra na-ekele Chineke maka ịzọpụta ha na nnukwu ọdachi ahụ.Ụlọelu ahụ nke dị n’akụkụ nnukwu mbize dara ka mmiri zoro ihe dịka awa asaa.
ONYE kacha bụrụ ezigbo onyenkuzi n’ụwa niile best teacher,  Peter Tabichi, onye Kenya ga-ekwu okwu na nzukọ United Nations General Assembly, agba nke iri asaa na anọ ya.Nzukọ ahụ ga-adọta ndị ọchịchị dị iche iche n’ụwa.
Nke a mere ka nne nwata ahụ malite tibe mkpu nke mere ka ndị niile bi n’ụlọ ahụ gbapụtachaa.Ozugbo ha pụtachara, ụlọ ahụ daa pịatapịata.Onweghị onye nwụrụnụ, ma onweghịkwa onye ji ihe ọ bụla gbapụta.
Tabichi, onye tutere ugo dịka 2019 Global Teacher Prize’ n’ọnwa Maachị afọ a bụ onye otu echichi ụka a kpọrọ St Franscan Friars nke bụ otu echichi nke onye dị asọ Frincis nke Assisi hibere mgbe elu bụ ala ọsa 13th century.
Ọ na-akụzi ihe ọmụmụ sayensi na Keriko Mixed Day Secondary School, Pwani-Njoro nke dị na Nakuru.Stephanie Grisham, odeakwụkwọ White House Press Secretary a gbasaala ozi n’ikuku nke kọwara na Tabichi ezutela Donald Trump, na-achị mba America.
NDỊ ụlọ nzukọ omebe iwu etiti Member of the House of Representatives ekpebiela ịhọpụta onyeisioche nke ụgbọelu Air Peace bụ Allen Onyema maka nkwanye ukwu ala Nigeria National Award.
Ha kpebiri ime nke a ka ndị ọrụ ụgbọelu Air Peace bulatachara ndị Nigeria site na Johannesburg, South Africa n’ihi mwakpo a wakporo ndị ọbịa xenophobic attacks na mba ahụ.
A KPỌKUOLA ndị nkuzi na steeti Anambra ka ha bàgide n’iji usoro ọgbara ọhụụ ICT were enye nkuzi ma na-akwàlitekwa ọnọdụ mmụta.
N’ihe onyoonyoo  e wepụtara na PR Nigeria’, Audu onye ntọrị  ahụ na-egbu mmadụ ma na- ezu ohi ehi sịrị na ya na ndị dị ka ya ndị ọzọ esonyela na njem ịtọrị mmmadụ  ihe dịka ugboro  iri ise, ebe ha ji egbe AK-47riffle, tinyere ọtụtụ ngwa agha ndị ọzọ.
Audu bụ nwoke  nwere nwunye abụọ na  ụmụaka ise.ọ sịrị na ya na-egbufu ụfọdụ ndị ya tọọrọ ma ọ bụrụ na ndị nwe onye ahụ jụ  ịkwụ ego ahụ ọsọ ọsọ, ime ka ya siri chọọ.
OKE ọñụ dara ụnyaahụ n’Ịgbarịam dị n’okpuru ọchịchị Anambra East’ nke steeti Anambra, dịka aka na-achị steeti ahụ, bụ Gọvanọ Willie Obianọ gbàpèrè ụlọ ọrụ ọhụụ nke Coscharis, bụ ebe a ga na-esuchapụta osikapa.
onyeisi na-ahụ maka ụmụakwụkwọ, bụ Ọkammụta Stanley Udedị onyeisi ụlọ mgbasa ozi Anambra Broadcasting Service, Maazị Uche Nwọrah, tinyere onyeisi ọmụmụ ihe Confuscius Institute’, bụ Ọkammụta Yu Zhargbao, na ọtụtụ ndị ọzọ.
N’okwu ya na mmemme ahụ, onyeisi ụlọ ọrụ Spine Communications’ kọwara mmemme ahụ dịka nke dabàrà adaba na mbọ ahụ a na-agba ịkwàlite omenala, ọdịnala, ọnatarachi, na njirimara Ndị Igbo n’ebe ụmụakwụkwọ na ụmụ na-eto eto nọ, n’ihi na nke ahụ bụzịkwa ihe na-achọ ịnyụ ka ọkụ ugbua.
A nọrọ na mmemme ahụ gbaa mgba site n’aka ụmụakwụkwọ ahụ, sọọ mpi egwuregwu, mee ọtụtụ ihe ngosi, gbaa egwu, ma riekwa ji ọhụụ na ọtụtụ erimeri ndị Igbo dị iche iche, iji me ka ya bụ mmemmee zaa aha a kpọrọ ya.
Na nkụzi ha n’otu n’otu, otu na-ewu èwu na ngalaba azụmahịa ma bụrụkwa onye ọnụ na-eru n’okwu n’ihe metụtara ọhanaeze, bụ Maazị Obiorah Okonkwọ, onye isiokwu nkuzi ya bụ Ọrụ Mgbasa Ozi, Usoro Ọchịchị Onye Kwuo Uche Ya,
N’okwu ya bànyere nkuzi ahụ, onyeisi Mahadùm ahụ, bụ Ọkammụta Charles Esimone tòrò ya bụ nwa amadi nyere nkuzi maka otu o siri dọwaa okwu ahụ àgbà ma tọsaa ya n’ụzọ ọ ga-ekwe nghọta nyere onye ọbụla.
A nọkwara na ya bụ mmemme wee mee ịkwụ n’ahịrị na ife aka bụ nke e mere site n’aka ụmụ akwụkwọ na òtù ọrụ dị iche iche, tinyere egwu ọdịnala a gbara na ihe nkiri ndị ọzọ e mèrè, iji me ka oke ụbọchị ahụ zaa ahà a kpọrọ ya.
Orkah-Donli dụrụ ha ọdụ ka ha mee njem ala bekee site na nkwado nke nne na nna ha, ya na maka atụmatụ dị mma.
ỌDACHỊ dapụtara na Monde n’Asaba isi obodo steeti Delta dịka otu onye uweojii gbagburu onye ọrụ uweojii ibe ya oge ha gara igbochi ngagharị iwe protest nke ụfọdụ ndị ahịa na-eme n’okirikiri Bonsaac.
Onye uweojii nwaanyị ahụ nwụrụ anwụ ka e kwuru na o so n’ime ndị uweojii anọ e zipuru site na B’ Division ka ha gaa ọrụ n’ebe ahụ a na-eme ngagharị iwe.Ọ nwụrụ ozugbo ebe ahụ n’ihi mgbọ stray bullet nke otu onye n’ime ha gbara.
E kwuru na ihe kpatara ngagharị iwe ahụ bụ n’ihi ọdụ ahịa ụmụnwaanyị nke a kwatuchara n’ebe ahụ.Ụmụnwaanyị ahụ bụ ndị nọ n’obosara ala ha na-akwụ ụgwọ nke a dọnyechara akpati kọntena wee na-agba mbọ onwe ha.
NDỊ uweojii kọmandị steeti Enugu anwụchikọọla onye ọrụ nchekwa gbara afọ iri asaa na ise dakporo nwata nwaanyị gbara afọ iri na otu n’ogige ụlọakwụkwọ.
Onye uweojii na-ahụ maka ọdị mma ndị mmadụ na ndị uweojii na kọmandị ahụ bụ SP Ebere Amaraizu kwuru na otu ezigbo mmadụ jidere nwoke ahụ chịị  mgbe ọ na-akpa arụ ahụ.
Amarizu kọwara na nwoke ahụ nọ n’otu ụlọ dị n’ogige ụlọakwụkwọ Community Secondary School, Ugbaike nke dị n’okpuru ọchịchị Igbaeze wee kpaa arụ ahụ.
O kwuru sị Dịka e kwuru n’Akwụkwọ Nsọ na njọ mmadụ ga-arapụta ya, arụrụala nke nwoke ahụ agbaala ya na anwụ.Nwoke ahụ maka ịdakpo nwa nwaanyị gbara afọ iri na otu.A chọpụtara na ya bụ ihe mere n’otu ụlọ na Community Secondary School, Ugbaike.
Onye okwuputa okwu ndị uweojii ahụ kwukwara na nwoke ahụ na-arịọ mgbaghara sị na ọ bụ ekwensu tinyere ya n’ịkpa arụ ahụ.
NDỊ uweojii azọpụtala mmadụ narị atọ bụ ndị e ji ịga Chain’ wee gachikọọ n’ụlọ ọgbakọ ndị Alakụba dị na Rigasa n’okpuru ọchịchị Igabi na steeti Kaduna.
A zọpụtara mmadụ narị atọ ahụ n’ihi mwakpo nke a wakporo n’ụlọ ahụ nke e ji mere ebe ọgbakọ ụka Alakụba Islamic Centre.
Ozi si n’aka ndị uweojii kwuru na ndị ahụ bụ ndị si Burkina Faso, Mali na ọtụtụ mba dị iche iche n’Africa.
Dịka ndị mgbasaozi Channel’s si kwu, ndị okenye n’ime  ndị ahụ ka a na-amanye ikpe Holy Quran na ekpere ndị ọzọ kwa ụbọchị tinyekwara ntaramahụhụ ndị ọzọ na-eso ya, nke a na-enye ha.
A KỌWAALA mkpa ọ dị na ndị ntorobịa ga-amụta ọrụ aka ma mụtakwa usoro e ji achị ezi ọchịchị, dịka ihe ga-enyere ha aka ịbụ ndị ga-ewèta mgbanwe n’ime obodo ha dị iche iche.
Nke a bụ isi sekpụ ntị nakwa okwu a kpụ n’ọnụ na nnukwu ọgbakọ otu ụbọchị a chịkọbarààrà ndị ntorobịa steeti Anambra site n’aka òtù nnọrọ onwe a maara dịka Progressive Anambra Youths PAY,’ bụkwa nke weere ọnọdụ n’Awka bụ isi obodo steeti Anambra.
Ha nwètara ego ihe nrita dị N50,000, N30,000, N20,000 na N20,000 n’otu n’ótù n’ótù, ma kelee ya bụ nwa amadi kwadoro asọmpi ahụ, kpekwazie ekpere ka Chineke gaa n’ihu ịgọzi ya.
Ka ọ dị taa, nwunye aka na-achị steeti Anambra, bụ Oriakụ Ebelechukwu Obianọ nọrọ na nso-nso a wee rụọrọ ma nyefèé otù nwaanyị ọzọ enweghị di na ebe obibi ọmarịcha ụlọ ọhụụ n’obodo Nnobi, dị n’okpuru ọchịchị Idemili South nke steeti ahụ.
N’okwu nke ya, Kọmishọna na-ahụ maka agụmakwụkwọ ntà na steeti ahụ, bụ Ọkammụta Kate Omenụgha gbara aka ebe na Oriakụ Obianọ emetụla ọtụtụ ndụ na ezinụlọ aka na steeti ahụ site n’ọrụ obi ebere ya, ma kpọkùo ya ka o jide ka o ji n’inyerịtara ụmụ mmadụ aka.
Gbasara otu ọdachi ahụ siri me, Okeke kwuru sị Nwaanyị ahụ agbapụtala n’ụlọ ahịa ya na nwa ya mana ọ nọkatara lachigha azụ.Ọ bụ mgbe ọ na-achọ ịgafe ka ọ dabanyere n’ọwa mmiri ahụ na-agba ọkụ, ya na nwa ya wee gbaa ọkụ.
Ka ihe siri dị, ndị ahịa na-ahazi ebe ọkụ gbara na-akọwa na ka ụbọchị ahụ gachara a hụkwara ọtụtụ ozu ndị mmadụ n’ụlọ ahịa dị iche iche n’ahịa Ochanja ahụ.
Otu nwa ikorobịa ka a hụrụ ozu ya n’otu ọnụ ụlọ ahịa, mana ọ gbaghị ọkụ, ahụ ya niile zuru oke.A na-akọwazi na eleghị anya na ọ ga-abụ ekuteghị ume nkeọma gburu ya.
Ka anyị cheta na ka ya bụ ihe mechara, aka na-achị steeti Anambra bụ Willie Obiano wụchara ozugbo tie ndị ihe mere aka n’obi.
Gọvanọ Obiano kwere nkwa inye nkwado maka akwamozu ndị lara mmụọ ma kwekwa nkwa inyere ndị tufuru akụ na ụba ha aka.
N’otu aka ahụ kwa, o kwere nkwa ileba anya n’ihe gbasara ngalaba na-ahụ maka ọkụ ọgbụgba iji hụ na ha nwechara ihe niile ha ji arụ ọrụ.
Oke mmemme ahụ, bụ nke weere ọnọdụ n’ama egwuregwu Ụkpọr Central School’ dọtàrà imirikiti ndị selitere isi n’ọrụ gọọmenti n’okpuru ọchịchị ahụ, ndị ndu ụka, ndị ihe na-esiri ike sitere obodo iri mejùpụtara okpuru ọchịchị ahụ, tinyere ụmụakwụkwọ sitere ụlọakwụkwọ praịma isi isii na atọ e nwèrè na Nnewi South’.
N’okwu ya na mmemme ahụ, onyeisioche nchere ogè n’okpuru ọchịchị Nnewi South, bụ Maazị Chieloka Okoye kọwara òtù ọrụ obi ebere ahụ dịka nke magburu ònwe ya, ma kwuokwa na nke ahụ ga-enye aka n’ụzọ pụrụ iche ịkwàdo na inyere ndị ụwa na-atụ n’ọnụ aka, iji bèlata ụbịam na gburugburu.
NNWUNYE onyenkuzi ụka Catechist nọ na Ndikpa n’okpuru ọchịchị Awka South’ na steeti Anambra etisaala otu ezinaụlọ lụgoro di na nwunye afọ iri na atọ ma jide ụmụ anọ.
NDỊ uweojii kọmandị Lagos anwụchikọọla onyeisi otu gang ndị ohi, ndị nke nọ na nso nso a baa n’ụlọụka zuru ego onyinye na ego otu ụzọ n’ụzọ iri tithes nke dị nde kwuru nde naira.
Onyeisi ndị ohi ahụ na-akọwa na ego ha zuru dị sọọsọ puku narị naira isii na iri asaa 670,000 na o rughị nde kwuru nde naira.
Site na mbọ na ịma imi n’ala nke ndị uweojii Ejigbo, tinyere nlekọta nke onyeisi DPO, e jidere onye nọ n’isi n’ohi ahụ e zuru bụ Ehud, onye gbara afọ iri na asatọ ka ọnwa Oktoba dị n’abali iri na ise.
O kwetere na ya kpara arụ ahụ ma kọwaa na ọ bụ sọọsọ puku narị naịra isii na iri asaa ka ya zuuru n’akpati ụlọụka ahụ.Ọ kpọrọ Lucky dịka onye so ya gaa ohi ahụ.A na-agbazi mbọ ịnwụchikọ ya bụ nwa amadị ọ kpọrọ aha.
OTU onye nlekọta ụlọakwụkọ school supervisor gbara afọ iri anọ na asaa aha ya bụ Adegboyega Adenekan ka a nọ n’ụlọikpe dị na Lagos tụọ nga afọ iri isii 60 years maka imetọ nwata akwụkwọ gbara afọ abụọ.
Ọ gakwara n’ihu kwuo sị Nwata nwaanyị ahụ kwuru na Adenekan kpuchiri ya ọnụ oge ya chọrọ iti mkpu, na o metọrọ ya ugboro abụọ n’ofiisi na ebe ngafe hallway.
N’akụkụ nke ya, nwata ahụ gbara naanị afọ abụọ ji asụsụ ụmụaka wee kwuo sị Maazị Adenekan tinyere wee wee’ penis ya na bum bum’ vagina mụ.
Mmadụ isii gbaara Adenekan akaebe site n’ịgọrọ ya agụgọ.Abụọ n’ime ha bụ ndị nkuzi na-akụzi n’ụlọakwụkwọ ahụ bụ ndị kọwara ya dịka onye nwere ezi agwa.
Adenekan kwuru sị na ọ bụ ya kpesaara onye isiụlọakwụkwọ ahụ maka ya bụ ebubo ka nne nwata ahụ kpọchara ya n’ekwenti kụsuo ya sị na ọ metọrọ nwa ya.
Ọ gwara ụlọikpe ahụ na ya hụtara ebubo na ya dakporo nwa afọ abụọ dịka asị na ihe gbagwojuru anya.Ọ kọwara na ya akụziela nkuzi ihe karịrị afọ iri abụọ na atọ na onwebeghị mgbe nne na nna nwa akwụkọ ọbụla boro ya ebubo maka imetọ nwa ha.
AKA na-achị steeti Anambra bụ Gọvanọ Willie Obianọ akpọkuola ma dụọ ndị nne ka sonyesie ike ma tụnye ụtụ nke ha n’agha ahụ a na-ebu megide otu nzuzo, ịkpọịñụ maọbụ ịtụ mgbere ọgwụ ike, ya na ihe ndị ọzọ na-ewèta ala adịghị mma n’obodo.
Gọvanọ Obianọ kpọrọ oku a n’okwu ya na mmemme inye ọzụzụ, bụ nke a chịkọbààra ndị ndu ụmụnwaanyị obodo dị iche iche na steeti ahụ, ma bụrụkwa nke weere ọnọdụ n’ogige Dọra Akụnyịli Women Development Centre’, dị n’Awka bụ isi obodo steeti ahụ.
A nọkwàzịrị na ya bụ mmemme wee guzobe ndị ahụ a họpụtàrà ọhụụ dịka ndị ndu ASATU, ngalaba ya nke ụmụnwaanyị.
A kpọkuola ndị nwere ebe obibi na ọdụ ahịa na gbururgburu ebe dị iche iche n’Awka bụ isi obodo steeti Anambra ka ha kọchasịa ọwà mmiri dị na mpaghara ha, sụchasịakwa ahịhịa toro eto ma debekwa gburugburu ha ọcha maọbụ ha chee aka hụ ka gọọmenti kpọchiri ebe ahụ.
Ntuziaka a bụ nke e neyere site n’aka onyeisi ụlọ ọrụ Awka Capital Territory Development Authority’ ACTDA, bụ Maazị Amaechi Okwuosa n’okwu ya n’Awka, oge ọ na-enye ụfọdụ ndị nwere ebe obibi na ụlọ ahịa na mpaghara ụzọ awara awara ahụ siri Enugu gaa Ọnịtsha akwụkwọ ozi bànyere ntuziaka ahụ.
N’okwu dịkwa ka ibè ya, ndị okpuru ọchịchị Awka South’ amalitela ikpochasị na ịkọchasị ọwà mmiri dị iche iche sụchiri asụchi na mpaghara ụzọ Zik Avenue’, n’ịgbaso atụmatụ idebe gburugburu ọcha, na ime ka mmiri na-agara onwe ya siriri-wèrè.
N’okwu ya bànyere nke ahụ, onye nọ n’isi ya bụ ọrụ ma bụrụkwa onyeisioche nchere oge n’okpuru ọchịchị ahụ, bụ Maazị Leo Nwuba katọrọ otu ndị mmadụ siri were atịtị na ahịhịa sụchisie ọwa mmiri dị iche iche na mpaghara ahụ,
bụzị nke na-eme ka mmiri na-emebìsi okporo ụzọ ma kpọkukwazie ndị bi ebe ahụ ka ha na-edebe gburugburu ha ọcha oge niile, ma kwụsịzie ichè na ọ bụ ọrụ dịịrị gọọmenti.
Ọ dọkwazịrị ha aka na ntị ka onye ọbụla kwụsị ịwunye ahịhịa n’ọwà mmiri, ma na-esonyesikwa ike n’amụmà ọrụ mkpocha na nzacha ahụ a na-eme kwà ọnwa ọbụla, n’ihi na onye ọbụla erubeghị isi nye nke ahụ, ka a ga-eji usoro iwu wee gwọọ ji mmanụ.
NDỊ ụlọ ọgbakọ omebe iwu steeti Anambra nọrọ n’isi ngwụcha izuụka gara aga wee nabata ma binye aka n’akwụkwọ amụmà ego ọrụ steeti ahụ nke ahọ 2020, mee ya ka ọ bụrụ amụma iwu.
Ya bụ amụma ego ọrụ nke isi mkpu ego ya dị otu narị ijeri naịra na iri atọ na asaa, na ụma otu nde naịra N137.1b ka e kwùrù na a ga-amàlite itinye ya n’ọrụ bido n’abalị mbụ nke ọnwa Jenụwarị ahọ na-abịa abịa.
O mere ka a mara na nnabàta na nkwàdo amụmà ego ọrụ ahụ ngwangwa, bụ nke e mere n’oge dabàrà adabà na mkpebi ụlọ omebe iwu steeti ahụ imepụta na ịkwàdo amụma iwu ga-enye aka n’ịkwàlite ezi ọnọdụ obibi ndụ ụmụafọ Anambra,
Site n’aka ahụ ebinyere na ya bụ amụma ego ọrụ ugbu a, ndị omebe iwu steeti Anambra abụrụkwala ndị ụlọ omebe iwu mbụ n’ala Nigeria kwadoro amụma ego ọrụ nke ahọ na-abịa abịa.
A na-atụzị anya na Gọvanọ Obianọ ga-ebinyezị aka na ya bụ akwụkwọ ego ọrụ, dịka ndị omebe iwu ahụ siri zighachiri ya na nso-nso a.
N’okwu nke ya, onyeisioche okpuru ọchịchị Oyi bụ Nnamdi Nwadiogbu dụrụ ndị ntorobịa ọdụ ka ha buwe Chineke ụzọ n’ihe niile ha na-eme ma gwakwa ha ka ha dị uchu n’ọrụ iji baa uru n’obodo ma hapụ ụzọ ịla n’iyi.
Onyeisioche mmemme ahụ Comr.Samuel Egwuatu bụkwa onyeisioche National Youth Council of Nigeria, ngalaba steeti Anambra toro Oge Erugo Youth Development Foundation ma kpọkuo dị ntorobịa ka ha gbaara ajọ ihe ọsọ.O kwuru si 
Ana m ekele Queen Ogechukwu Ibemesi nke Oge Erugo Youth Foundation maka ya bụ ezi ihe.O metụtara ngalaba na-enye nnukwu nsogbu n’obodo dịka o siri metụta ndị ntorobịa.
Haruna dụrụ ndị ntorobịa ọdụ ka ha gbaara ihe ọjọọ ahụ ọsọ, ma chọọ ihu Chineke ka o wee dịrị ha mma.
N’okwu nke ya site n’aka onye nọchitere anya ya bụ Barr.Obi Nweke, onyeisioche okpuru ọchịchị Anambra East and West, o toro OEYDF maka oke mbọ ya iji kwalite ndị ntorobịa.
Ifedi, bụ onye Chineke ji onyinye ịgụ egwu tinyere ihe ndị ọzọ gụụrụ ndị ntorobịa ibe ya ụfọdụ egwu ndị o tiri.
OTU nwaanyị aha ya bụ Susuan Gudi egbuola di ya bụ James Gudi ma bepụ ya amụ ya.Ihe ọjọọ a na-awu oyi bụ nnọọ nke mere  n’Uke na Karu dị na Steeti Nasarawa.Nwaanyị a bụ onye gbara afọ iri atọ na atọ, na nkwupụta ya ọgọghị agọ.
Dịka o  siri kwu, nsogbu malitere mgbe ha mụchara nwa nke abụọ ya chọpụtazie na di ya adịghị eme ka o si emebu n’akwa site  n’inwe mmekọ ugboro abụọ n’otu izuụka o ruo na ha na-anọ ọnwa atọ ma ọ bụ anọ  n’enweghị mmekọ.
N’ezie, ọ bụrụ na agwa ntị ma ọnụghị, e bepụ isi ntị esoro ya.Ọzọ ijiji anụghị ihe na-eso ozu ala mmụọ.Ihe ndị nta akụkọ ji ede ụfọdụ ihe na-eme n’oge a bụ ka ndị dị ndụ mụrụ akọ
N’okwu nke ha n’otu n’otu, oge ha na-atụrụ eze ọdịnala obodo ahụ mmamma, nwa amadi ahụ na-anọchite anya ọgbọ nta nkwàdo Awka North’ na South’ n’ụlọ ọgbakọ nnọchi anya ala anyị, bụ Maazị Chinedu Ọnwụasọ,
na ògbò ya nke na-anọchite anya ọgbọ nta nkwàdo Awka North’ n’ụlọ ọgbakọ omebe iwu steeti ahụ, bụ Maazị John Nwokoye, kelere Chineke n’isi obodo Achalla, ma kpeekwa ka Chineke gaa n’ihu iji ogologo ndụ na ahụike wee chọọ eze ọdịnala obodo ahọ na ụmụafọ ọ na-achị mma.
N’akụkụ nke ya, eze ọdịnala obodo Ọmọr dị n’okpuru ọchịchị Ayamelụm, bụ Igwe Chris Chidume kọwara Igwe Nwokedị dịka onye ozi Chineke n’onwe ya jiri aka ya zitere ya bụ obodo, ma kpekwazie ka Chineke gaa n’ihu inye ya amamihe na iji ya kwara ngwaọrụ.
Na mbụ n’okwu ya, onyeisioche otu ndọrọ-ndọrọ APGA n’ala anyị, bụ Maazị Victor Oye, bụ ndị obodo ahụ chibèrè echichi dịka Ọbata Obie n’Achalla kwuru na ọchịchị nọ ugbua na steeti ahụ ga-aga n’ihu n’iwetara ụmụafọ steeti ahụ ezi ọchịchị,
na n’ịkwàlite mmepe ime-ime obodo.O kwukwazịrị na ọrụ ga-amalite n’okporo ụzọ dị iche iche na steeti ahụ ngwa-ngwa udummiri sepùrù aka, ma kwe ndị obodo ahụ nkwa na ya bụ ọrụ okporo ụzọ ga-eso rute obodo Achalla aka.
A nọrọ na mmemme ahụ wee gbaa egwu ọdịnala dị iche iche ma nọrọkwa na ya wee buoro eze ọdịnala ahụ ìhù site n’aka ndị otu dị iche iche n’obodo ahụ, nakwa ndị siri ebe dị iche iche bịa isonye na ya bụ oke emume.
A nọkwazịrị na ya gbaa egwu ọdịnala dị iche iche, mee oke oriri na ọñụñụ, ọ kachasị ji a hụrụ ahụ na mmanya ngwọ, ma gosipụtakwa ịma mma nke ọnatarachi na omenala ndị Igbo n’ùjú ya.
IGBO sị na ọnụ anaghị ezu ike ma ọ bụrụ na ihe ọ na-ata agwụghị, ma sịkwa na ọ na-abụ a na-egbu ji awaị, ọ na-atọ ụtọ, a na-abachawanye ji.
Ka ọ dị taa, ndị uwe ojii steeti Anambra akpụgharịala ndị a na-enyo ènyò na ha bụ ndị omekoome, dị iri asaa na otu n’ọnụ ọgụgụ, bụ ndị a nwụchikọrọ site na mpaghara ebe dị iche iche na steeti ahụ.
Nke a bụ nnọọ otu n’ime akụkọ ọgbụgba ama sochigoro amụmà Operation Kpochapụ’ nke abụọ, bụ nke aka na-achị steeti ahụ, bụ Gọvanọ Willie Obianọ gbàpèrè na nso-nso a iji kwàlitekwuo agha ahụ a na-ebu megide mpụ, ohi, otu nzuzo, ntọrị mmadụ, tinyere arụrụ ala na omekoome ndị ọzọ.
N’okwu ya oge ọ na-akpụgharị ndị ahụ, onye na-ahụ maka mmekọrịta ọhaneze na ndị uwee ojii na steeti ahụ, bụ Maazị Harụna Mọhammed, bụ onye mere nke ahụ onyeisi ndị uwe ojii na steeti Anambra,
Ndị ahụ e jidere maka igwù ojoro ka e kwùrù na ji otu nwa amadi bụ Oledịmma Macdowal n’ọrụ, ma kapụ ya ego dị otu nde naịra na ụma abụọ.
Ihe e nwekọtara n’aka ndị ahụ gụnyèrè nsụnsụ egbe, mmà, anyike, ọgwụ ike, anwụrụ ike, nakwa ọtụtụ ihe ndị ọzọ ha ji eyi ụmụ mmadụ égwù.
N’oge mbụ, site n’ajụjụ ọnụ a gbara ya, ya bụ nwaanyị tọọrọ ụmụaka ahụ, bụ Oriakụ Blessing Joe na-ekwụbụ na otu n’ime ụmụaka ahụ bụ nwa ya mụrụ n’afọ ya, ebe nke ọzọ bụ nwa nwanne ya nwaanyị nwụrụ anwụ 
N’ịgbaso nke, ya bụ onyeisi ndị uwe ojii fòòro ntutu, taa, sị na ha bụ ndị ọrọ nchekwa agaghị ezu ike n’imemìlà na ibuso mpụ, ohi na arụrụ ala agha na steeti ahụ, ruo mgbe a chụrụ ha niile ọsọ ụkwụ erughị ala na ya bụ steeti.
NDỊ nne Catholic Women Organisation St Thomas Aquinas Parish G.R.A Awka nọ ụbọchị Satọdee gara aga buputa egwu ọhụrụ ha kpọrọ Kpapando Ụtụtụ.
Ya bụ mmemme kpọtụrụ akpọtụ, daa ụda ma gbaa omenala Igbo n’anwụ.E ji aja maasị dị asọ wee malite ya ebe otu onye ụkọchukwu nọ na parish ahụ bụ Fada Blaise Ejike nọ kelee Chineke.
O kwuru sị unu niile ga-abụ kpakpando n’aha Jesus Daalunu maka ịkụzịrị ụmụ unu omenala Igbo makana nne ewu na-ata agbara ụmụ ya a na-ele ya anya n’ọnụ.Ndụ dị n’omenala makana mmadụ na-agba egwu mgbe ọ na-enwe ańụrị.
Sir Chuka Nnabuife, onyeisioche MD Anambra Newspapers and Printing Corporation, bụ ndị na-ebipụta akwụkwọ akụkọ National Light, Ka Ọ Dị Taa na Sportslight Xtra bụ otu n’ime ndị nna egwu ahụ kwuru na omenala dị mma ma bụrụkwa nke ga-adịgide.
Kọmishọna na-ahụ maka ọdị mma ụmụnwaanyị na ụmụaka na steeti Anambra bụ Lady Ndidi Mezue bịara nọnye ma sorokwa gbaa egwu.Ọ kọwakwara omenala dịka ihe dị mma.
Oriakụ Flora Ilonzo Anyafulugo kwuru sị Obi bụ m sọ ańụrị ịnọ ebe a.Ụmụnwaanyị ike agwụkwana unu.Ọ bụ ụmụnwaanyị ji obodo, jide ngwuru.
Onyeisi organiser CWO Awka Deanery I bụ Oriakụ Meg Okoye kelere Chineke maka ụbọchị ahụ ma too ndị nne Aquinas maka mbọ ha niile.
Oriakụ Oby Mmuo bụ onye ọrụ na ANPC ma bụrụkwa otu n’ime ndị nne gbara egwu kwuru sị na obi dị ya ụtọ isonye wee bupụta egwu kpakpando ụtụtụ.
Onyeisioche otu haziri mmemme ahụ Planning Committee bụ Lady Obioma Afugbuem, n’ekele mmechi bunyere Chineke otito niile.O kwuru sị E wepu Chineke ihe mere taa agaghị eme.Ana m ekele Nne dị asọ makana ọ gbadatara nọnyere anyị.Ekene dịrị mmadụ niile.
Ihe gbara ọkpụrụkpụ e mere na mmemme ahụ gụnyere imepe unveiling ihe a kpụrụ akpụ maka icheta Maria Nne dị asọ nke Kọmishọna Ndidi Mezuo me re na nkwado nke ndị ụkọchukwu.
Ndị bịara mmemme ahụ gụnyere, onye eze Royal Father ụbọchị ahụ bụ Igwe Roland Odenigwo Igwe Abogu Nteje nke Ichie ya nọchitere, Nnalue Okonkwo, Vin Nwankwo, Sally Mbanefo nke otu onye ọrụ ya nọchitere na ọtụtụ ndị ọzọ.
KA Ọ gachara ihe dịka afọ abụọ a chụchara ọrịa ọjọọ nke a na-enweta site n’anụmanụ monkey pox ọsọ n’ala Nigeria, ya bụ ọrịa ka a na-akọwa na ọ wụchaala ọzọ n’obodo anyị.
N’oge ahụ ya bụ ọrịa dị, ndị Nigeria sọrọ nsọ iri anụ, ọ kachasị anụ ndị bi n’ime ọhịa.Ma dịka o si dị ugbu a, egwu jikwa ọtụtụ ndị mmadụ makana ọrịa ahụ agazuola steeti iri.
Ka ọ dị ugbu a,n’afọ a ihe dịka mmadụ iri iteghete na atọ 93 ebutela ọrịa ahụ na steeti iri ndị ọ metụtara.
Ọ gakwara n’ihu gwa ndị mmadụ ka ha zeere ihe ọ bụla nke ụmụanụmanụ bu ọrịa metụrụ ahụ ma kewakwaa anụmanụ bụ ọrịa na ndị ebughị ọrịa.
Ụzọ ndị ọzọ a ga-eji gbaara ọrịa ọjọọ a ọsọ bụ site n’iji ncha kwọọ aka nke ọma mgbe ọ bụla imetụrụ anụmanụ bu ya aka isi anụ ọ bụla nkeọma tupu eribe ya, tinyere ịkwụọ aka ugboro ugboro mgbe mmadụ letechara onye ọrịa.
N’akụkụ nke ya, otu nwaanyị onye nke kwuru na ya na-enwe mmasị ịta anụ ndị ahụ bi n’ime ọhịa bush meat kwuru na ọ nweghị ihe ga-eme ka ya kwụsị ịta ha kama na ihe ya ga na-emezi bụ isi ha n’ọkụ nkeọma tupu ya erie anụ ahụ.
Okafor kwuru na ya bụ emume ome n’afọ nke e bidoro n’afọ 2016 bụ nke a na-achịkọba maka ncheta na ịkwanyere Ọkammụta Chinua Achebe lara mmụọ ugwu, onye bụ ọka ibe n’edemede nke ude ya gazuru ụwa niile.
Ọ gara n’ihu kọwaa na ya bụ emume ga-adị n’ụbọchị ahụ a mụrụ Achebe Novemba 16 dị ka e si emebu ya kamgbe 2016, na Prof Kenneth Dike Central E-Library Awka, steeti Anambra.
Okafor toro ANPC maka nkwado ha niile kemgbe afọ atọ gara aga SYNW malitere ya bụ emume, ma rịọkwaa ka ha na-aga n’ihu n’ịkwado ha.
Ndị soro wee bịa njem ahụ gụnyere ụfọdụ ndị otu SYNW bụ Maureen Kennethe, Dọkịnta Emeka Odogwu Emeka, Cynthia Igbokwe na Chinonso Okafor.
N’inye ekele, editọ akwụkwọ akụkọ National Light bụ Oriakụ Rose Oranye toro ndị otu SYNW maka njem ahụ ma kwe ha nkwa ezi nkwado mgbe niile.Ọ gọkwaara ha ọfọ ọma maka 2019 Chinua Achebe Literary Festival.’
Nwa amadi ahụ gbaārā ahọ iri atọ na iteghete, onye aha ya bụ maazị Ikechukwu Ndụkwe bụ onye a nwụchikọrọ nso-nso a na mpaghara ụzọ Amaenyi, site n’aka ndị ụlọ ọrụ steeti ahụ na-ahụ maka azụmahịa, ịtụ mgbere ahịa na ikewàpụta akụnụba.
Ihe e nwekọtara n’aka ya gụnyere ego karịrị puku Naịra iri na abụọ, na ụdị akwụkwọ ikike dị iche iche e rebeghị ere.
Onye ji ọkwa dịka onyeisi ọba akwụkwọ steeti Anambra, bụ nke a maara dịka ọba akwụkwọ Ọkammụta Kenneth Dike dị n’Awka, bụ Dọkịta Nkechi Udeze kpọrọ òkù a dịka ha merùbèrè mmemme ncheta ụbọchị ọnatarachi Afrịka na mba ụwa, nke afọ 2019.
Dịka o siri kwuo, o kwesiri ịbụ mmasị na ọlụ dịịrị onye ọbụla ichekwaba na ịkwàlìtè njirimara, ọnatarachi na omenala agbụrụ ya, n’ihi otu ụfọdụ omenala na ọnatarachi ndị obodo dị iche iche si anwụsịzị ugbua bụ nke na-agụ ákwá ma na-agbakwa anyammiri.
O tòkwàzịrị aka na-achị steeti ahụ bụ Gọvanọ Obianọ, ụlọ mbipụta akwụkwọ akụkọ Ka Ọ Dị Taa’ na National Light’, na ụlọ mgbasa ozi Anambra Broadcasting Service, maka mbọ esepùghị aka ha gbàgòrò n’ịkwàlite asụsụ na omenala Igbo.
Na ntụnye ya, onye chọpụtara òtù Save Our Indigenous Language’ SOIL bụ òtù na-agba mbọ ịkwàlite asụsụ ọdịnala, ma bụrụkwa onye na-achịkọba ihe mmemme Oziọma Ọdịnanị n’ụlọ mgbasa ozi Anambra Broadcast Service’,
Ndị omekome ahụ ka e kwuru na ha ruru ọnụọgụ dị n’agbata iri abụọ wee ruo iri atọ.Ha gbochibidoro ụfọdụ ndị mmadụ ka ha ghara ipụta n’ụlọụka ahụ ma sunye ya ọkụ.
Zango gara n’ihu kwuo na ya bụ ọdachị butere oke egwu n’obodo ahụ nke mere ka ebe niile daa jụụ.Ndị mmadụ lakpusịrị n’ime ụlọ ha, ebe ọdụ ahịa niile kpọchisirị akpọchị.
Onyeisi Rotary Club ahụ bụ Rotarian Kanayochukwu Obidigbo kwuru okwu n’oge ha na-enye onyinye a n’ụlọ nzukọ obodo ahụ si na nke a bụ iji nyere ndị mmadụ aka n’efu ma bụrụkwa ụzọ ndị Rotary ji egosipụta onyinye amara.
Dọkịnta na-ahụ maka anya Optometrist Doctor bụ Dọkịnta Johnbosco Ehirim gwara ndị mmadụ ka ha na-eleta ahụike ha anya nke ọma site n’ ịñụ mkpụrụ ọgwụ ha dịka e siri dee ya n’akwụkwọ.O kwuru 
CHINEDU Okpuru Mgboke gbara afọ iri anọ na ise etinyela ebe obibi ya dị n’Agbaja Unuhu Abakaliki, Steeti Ebonyi ọkụ ka ọ gbagbuo ụmụ ejima atọ Chineke ji gozie ya na nwunye ya.
A mụrụ ụmụaka ahụ n’ụlọọgwụ Alex Ekwueme Federal University Teaching Hospital, Abakaliki, ebe a nọ wee kpọkue goomenti ka a gbapụta ha n’ụlọọgwụ.
Otu onye bi n’ogbe ahụ aha ya bụ Maazị Okemini Isaac gwara ndị nta akụkọ na nsogbu dapụtara ụbọchị ahụ ka nwunye nwoke ahụ aha ya bụ Oriakụ Chinyere Okpuru gachara ụlọ ọbaego bank wee weta puku naira iri abụọ N20 thousand maka ileta ụmụaka.
Onyeisi ụka ahụ bụ Pastọ Samson Farounbi, rịọrọ ụlọikpe ahụ ka ha kewaa ha ma mechie alumdi afọ iri na iteghete nke ya na nwunye ya bụ Tope Farounbi n’ihi enweghị ezumike mkpuruobi, imaaka threat na ndụ ya, tinyere enweghị nsọpụrụ n’ebe ezinaụlọ ya nọ.
Ọ bụzi ka nwunye ya pụrụ ebe ọ gara ozi ka nwoke ahụ wụnyere mmanụ ọkụ kerosene n’ụlọ ha, mụnye ya ọkụ ka ọ gbagbuo ụmụ ejima ahụ.
Ọ gara n’ihu kwuo na nwunye ya kwuru ka ya ñụọ ọgwụ mgborogwụ iji wee mee ka ya bụ ihe o ji bụrụ nwoke bulite ibu.N’ikpeazụ, na ya ñụrụ ọgwụ Agbo’ mana nke ahụ emeghị ka nwunye ya chegharịa.
Ozugbo  ka nwunye ya batara chọpụta ihe merenu wee tibe mkpu nke mere ka ndị agbataobi gbata wee menyụọ ọkụ ahụ ma zọtakwa ndụ ụmụaka ahụ.
Ọkụ ahụ agbarubeghị ebe ụmụ ejima atọ ahụ nọ, ọ bụ oche ụlọ, kọtịn na ọtụtụ ihe ndị ọzọ ka o metụtara tupu e menyụọ ya.
Nwoke ahụ tupu ọ kpaa arụ ahụ dị na mbụ baa mba na ọ ga-egbu ụmụ ejima ahụ n’ihi na ọ sịrị na nwunye ya na-eledazi ya anya n’ihi ego goomenti hanyere ya n’aka.
N’akụkọ nke ya, nwunye ya bụ Tope gọrọ agụgọ n’ebubo ahụ niile ma rịọ ụlọikpe ahụ ka e kewaa alumdi ha dịka di ya si chọọ.
O bokwara di ya ebubo na ọ na-eso ụmụnwaanyị ma kwukwaa na ọ naghị achọ ọdị mma ya, tinyekwara na ọ na-añụ mmanya na-aba n’anya.
Onyeisioche ụlọikpe ahụ, Maazị Mukaila Balogun na ndị na-eso ya ekpe ikpe kewara alụmdi ahụ ma nye iwu na nke nwoke ga-akpọrọ ụmụ ha nwoke atọ, ebe nwunye ya ga-akpọrọ ndị nwaanyị abụọ.
N’akụkụ nke ya, Oriakụ Chinyere Okpuru sị Di m na-emegbu m tupurii m mụọ ụmụ ejima atọ a.Mgbe ahụ ana m ebugharị mmanya n’ọdụ ụgbọala, mgbe ọ bụla m lọtara ahịa enyeghị ya ego ọ ga-aghafusị ngwa ahịa m n’iro, wụsakwaa akpa m were ego ọ bụla ọ hụrụ.
Oriakụ Okpuru gara n’ihu kwuo na ụbọchị ahụ ka ya lọtara ụlọ ọbaego ebe ya wetara puku naira iri abụọ na ya sị na ya nye ya puku naira ise mgbe ọ nara ya ego nke ya ma na ọ bụ mmanya ọkụ ka ọ ga-eji ya wee ńụ.
Ọ gwakwara nwoke ahụ na ọ ga na-akwụ nwunye ya puku naira asatọ ọnwa ọbụla maka ilekọta ụmụaka ụmụnwaanyị abụọ ahụ anya, ma dọọ ha aka na ntị ka ha gbaara nsogbu ọsọ ma hapụ ịbụ ọgbata uhie n’ebe udo ndị mmadụ dị.
Nwanne nwaanyị ahụ bụ Ikechukwu Nkwegu kwuru na nwanne ya nwaanyị na-agabiga oke ahụhụ site n’aka nwoke ahụ tupu ọ mụọ ejima atọ nke wetaara ha ihe ọma site n’aka goomenti David Umahi.
Otu o sila dị, Nkwegu ozugbo ọ nụrụ ihe merenụ kpọkuru ndị uweojii ka a nwụchikọọ ọgọ ya nwoke Mgboke.
A kpọgara ya na Juvenile Welfare Centre, Police Headquarters, Abakaliki ebe ọ nọrọ wee kwupụta sị Ejighi m onwe m aka mgbe m mere ihe ahụ.
Ọ nọrọ abali abụọ n’aka ndị uweojii ebe a nọrọ dọọ ya aka na ntị ma nyekwa ya mgbazi counseling site n’aka ndị ọrụ Ministry of Women Affairs and Social Development nke steeti ahụ.
Mana ka ọ dị ugbu a, Oriakụ Okpuru na-akọwa na ihe na-ebenu ka na-ebekwa ma na-ariozi ka e lebaara di ya anya.
E gosipụtara nke a site n’akwụkwọ ikike ụgbọ nwa mkpi nke ọ bụ bishọpụ nke dayọsis ahụ bụ Rt.Rev Temple Nwaogu tinyere aka na ya ma bụrụkwa nke e kesara na ngalaba ụka niile dị na dayọsis ahụ.
Ụkọchukwu ndị ahụ a chụrụ achụ bụ Rev.Canon Emmanuel Nwankwo, Rev.Kelechi Nwachukwu, Rev.Sunday Azubuike na Rev.Chris Achonye.
Ka a chụrụ ha ka a napụkwara ha ikeke ha licences.Ozi ahụ kwuru na a chụrụ ndị ụkọchukwu ahụ ka e mechara nnyocha site n’aka ndị ọ dị n’aka ma chọpụta na ha na ụmụ nwoke ibe ha na-enwe mmekọ.
Bishọpụ Nwogu, onye nke kwetere na a chụrụ ndị ụkọchukwu ahụ n’eziokwu site n’okwu ọ gwara ndị nta akụkọ n’ekwentị kwuru na ụka mere ihe o kwesịrị ime maka ichekwa ahụ Kraist.
Ka anyị cheta na a chụrụ ndị ụkọchukwu anọ a ka ọ gachara ihe dịka otu izuụka dayọsis ArochukwuOhafia chụchara ụkọchukwu abụọ maka otu ihe ahụ nke bụ inwe mmekọ nwoke na nwoke.
Ọ bụ n’ịgbasò nke a, ka gọọmenti steeti Anambra siri nwụchikọọ otu onye ọzọ iwu akwadòghị na-anakọkwa ụtụ n’ụzọ iwu akwadoghị na steeti ahụ.
Ihe e nwèkọtara n’aka ya gụnyèrè ego dị puku naịra iri na ótù, narị naịra ise na naịra iri abụọ, tinyere akwụkwọ ikike dị iche iche ọ na-erei ndị na-akwọ ụgbọala.
Ozi si n’aka News Agency of Nigeria’ NAN kwuru na otu nwata akwụkwọ kwụrụ ụdọ n’ihi na o meghị nkeọma n’ule nke ọ ga-eji banye ụlọakwụkwọ dị elu.
N’ihi ọnọdụ a, Adeolu Ogbunbanjo bụ osote onye na-esote onyeisioche otu NAPTAN kwuru ka nne na nna tinyekwuo uchu n’ileru ụmụ ha anya iji gbochie ajọ ihe bụ ikwụ ụdọ.
O kwuru na ọ bụ ihe jọgburu onwe ya ma bụrụ nke nne na nna ga-ebuso agha.Ọ wutere ya na ọtụtụ nne na nna enweghịzị ohere maka ụmụ ha.
Ọ gwakwara nne na nna ka ha hapụ ị na-abara ụmụ ha oke mba mgbe ha emeghị nkeọma n’ule, ma dụkwaa ha ọdụ ka ha na-ewepụta nkeji iri na ise ruo iri atọ ụbọchị ọbụla ka ha wee jiri ya na-anọkọ ma na-eleru anya n’ebe ụmụ ha nọ.
Ogbunbanjo kwuru ka gọọmenti steeti na nke etiti gbaa mbọ hụ na ndị ntorobịa ala Nigeria nwere ihe ha na-eme iji gbochie ha itinye onwe ha n’ihe ọjọọ.
Mmemme inye asambodo ahụ bụ nke weere ọnọdụ n’ebe obibi gọvanọ dị n’Amawbịa, ma bụrụkwa nke dọtara imirikiti ndị eze ọdịnala na ndị e ji okwu ha agba ìzù n’ihe gbasaara ọchịchị na echichi ọdịnala.
Ọ katọrọ kpamkpam ma gbarụọ ihu bànyere otu ụfọdụ mmadụ siri bụrụ ndị ọma ụma ada iwu, site n’ileghàrà anya n’ebe dị iche iche gọọmenti wepùtara maka ikpofù ahịhịa, ma na-ekposazị ya n’ebe na-ekwesighị ekwesi ma ọ bụ wèré ya na-asụchisi ọwà mmiri.
Nke a bụ nke a gbaara ụwa n’anwụ site n’ozi a kụpụrụ nso-nso a n’aha onyeisi ndị uwe ojii na steeti ahụ, bụ Maazị Mustapha Dandaura, ma bụrụkwa nke onye na-ahụ maka mmekọrịta ọhaneze na ndị uwe ojii na ya bụ steeti, bụ Maazị Harụna Mọhammed bìnyere aka na ya.
Onyeisi ụlọ anụ ahụ Kano zoo’ bụ Umar Kashekobo kwuru sị Ndị uweojii na-enyocha ihe merenụ, ihe m nwere ikwu bụ na ego na-efu.
Onye okwupụta okwu ndị uweojii na Kano bụ Abdullahị Kiyawa kwuru sị na ego abalị ise a natara na geeti gate fees furu efu.
Ọ gwara ndị nta akụkọ na anwụchikọọla mmadụ iri maka nke ahụ ma kwukwaa na a na-emekwa nnyocha iji chọpụta ihe mere e ji debe nnukwu ego ahụ n’ụlọọlụ ahụ karịa idebe ya n’ụlọakụ.
N’ajụjụ ọnụ a gbara otu onye nọ na ngalaba na-ahụ maka ego n’ụlọọlụ ahụ, o kwuru na ọzọdịmgba mịbatara zuru ma loo ego ahụ.
Ozi e nwetere n’ikpeazụ site n’aka onye is ebe ahụ na-akọwa na ọ bụ ndị ohi zuuru ego ahụ.O kwuru hoo haa na ha enweghị ọzọdimgba n’ụlọ anụmanụ ahụ.Otu o sila dị, a na-eme nnyocha maka ohi ahụ ugbu a.
Ka anyị cheta  n’afọ gara aga na otu onye ọlụ na Nigeria’s National Exam Board’ na steeti Benue kwuru na agwọ batara n’ebe ahụ ma loo nde naira iri atọ na isii 36million naira bụ ego ule.
Ozi si n’aka onye na-ahụ maka ọdịmma ndị mmadụ na ndị uweojii na steeti Anambra bụ Haruna Mohammed kwuru na ndị uweojii na-ahụ maka ụdị ihe ahụ Juvenile and Welfare Unit’ ngalaba Osumenyi gara n’ebe ahụ ebe a na-agbazi mbọ ijide nwaanyị ahụ nọ n’ọsọ iji kpee ya ikpe.
O kwuru sị N’oge eteghị aka o ji mụcha nwa, nwaanyị ahụ gbahapụrụ nwa ọhụrụ ahụ ma tinye isi ebe mmadụ amaghị ma hapuzie nwa n’aka ndị nọọsụ ụlọ ahụike ahụ.
Dịka o si kwu, a na-akwadobe ịhafe nwa ahụ n’aka ndị na-elekọta ụmụaka enwe nne na nna nke gọọmenti government orphanage maka nleta.
Ọzọ, ọ na-eme ka ọrịa na nsogbu dị iche iche na-adapụta n’obodo.Oge ụfọdụ, ị na-aga n’okporo ụzọ, ịhụ nsị ka ekechiri tọgbọ, ụgbọala ria ya elu ma ọ bụ mmadụ zọkwasị ya ụkwụ, ọ gbasaa ebe niile.Nke a jọgburu udele ma sigbuo nkapi n’isi.
Ndị na-eme ihe ndị a abụghị ụmụaka, ha bụ ndị tozuru oke ma mara ihe dị mma.O kwesiri ka tupu onye ọbụla esi be ya pụọ n’ụbọchị ọbụla ka ọ nyụọ nsị na be ya .Nke a ga-enye aka beleta ịnyụ nsị n’okporo ụzọ.
Ụfọdụ ụlọ ebe ha na-anyụ nsị mebie, ha agaghị edozi ya mgbe kwesịrị.Nke a sokwa na-eme ka ụfọdụ ndị bi ebe dị otu a malite ịnyụ nsi na-ekechi.Mmiri zobe, ha ebuputa ha wụnye n’ide mmiri.
O kwesiri ka gọọmenti jide ma kpụrụ onye ọbụla nwere ụlọ n’obodo mepere emepe ma onweghị ebe a na-anyụ nsị ma ọ bụ na omebiri ma edozighị ya.
N’ihi ihe ịsọ oyi a, aka na-achị steeti Ondo nọrọ na nsonso a kwuo ma mee ya ka ọ bụrụ iwu na ejide onye ọbụla nyụrụ nsị ebe ekwesịghị, na a ga-ekpe ya ikpe dịka ahụhụ njọ ya siri dị.
Ọ dịkwa mkpa na ndị na-achị na mpaghara ala anyị niile ga-eme ya ka ọ bụrụ iwu bụ mmadụ ịnyụ nsi n’ebe ekwesighị ka ihe iso oyi a beleta n’ebe niile.
Iti aka n’obi a bụ nke ndị òtù ahụ bịara me n’Awka bụ isi obodo steeti Anambra, ma bụrụkwa onyeisi ụlọ ọrụ na-ahụ maka ọnọdụ ntụmadị na steeti ahụ, bụ ụlọ ọrụ Anambra State Emergency Management Agency bụ Maazị Paul Odenigbo nabàtàrà n’aha gọọmenti steeti ahụ.
Ndị ahụ bụkwa ndị buru ọtụtụ ihe erimeri na ihe e ji akwalite ọnọdụ obibi ndụ wee bịa ya bụ njem iti aka n’obi, nke gụnyere akpa osikapa, akpà nnu, mmanụ, ihe ọñụñụ dị iche iche, àkwà edinà, igwe e ji akwa ákwà, àkpà fịọ-fịọ, tinyere ọtụtụ ihe ndị ọzọ.
O kwupùtazịkwara ezi olileanya ha nwere na ya bụ ihe ndị ha bùkọtasịrị ga-enye aka ime ka ihe dịtụrụ ndị ahụ nke ahụ metụtàra na ezinaụlọ ha mfe.
O mere ka a mara na ụmụaka karịrị ndè abụọ n’ọnụ ọgụgụ esonyela n’ịgba ọgwụ mgbochi na steeti ahụ kemgbe ahọ 2014, ma kpọkùzie ndị nne na nna ka onye ọbụla kpọpụta nwa ya ma gbaa mbọ hụ na o sònyesiri ike n’amụmà ahụ.
Ọ gara n’ihu kọwaa na ihe ọzọ ndị ANPC jiri tozuo bụ na ha enweghị nnukwu ihe ha ji akpata ego, ọzọ na ha na-alụlụ gọọmenti ọlụ dịka ndị nọna Ministry’.
Akwamozu ya ji ụka nche abalị vigil mass wee malite n’ezinaụlọ be nna ya bụ Pius Ezeoke n’Umugama Umuchu nke dị n’okpuru ọchịchị Aguata na steeti Anambra na Tọọzdee ọnwa Junu dị n’abalị iri na atọ.
Ndị ụkọchukwu si ebe dị iche iche bịa, ha gụnyere bishọp abụọ, Bishọp Jonas Benson Okoye bụ osote bishọp dayọsis Awka na Bishọp Peter Eberechukwu Okpareke bụbu bishọp Dayọsis Ahiara na ndị ụkọchukwu dị ihe dịka iri ise.
A kara ụka elimozu na be di ya na St Anthony’s Catholic Church Ifite-Ogwari nke dị n’okpuru ọchịchị Ayamelum na steeti Anambra na Fraidee ọnwa Junu dị n’abalị iri na anọ.
N’okwuchukwu, Fada Benjamin Ewelu, onyeisi ụlọakwụkwọ Pope John Paul II Seminary Okpuno’ chetaara ndị ụka maka nkewa nke ga-adị n’ụbọchị ikpeazu n’etiti atụrụ na ewu.
Fada Ezeoke kọwara nwanne ya nwaanyị lara mmụọ dịka onye na-agba mbọ ma bụrụkwa onye gosipụtara ụbụrụ ịnụ ọkụ site na nwata.O rịọrọ Chineke ka ọ nabata ya n’alaeze ya.
N’akụkụ nke ya, ada ya nwaanyị bụ Chioma Okwuedo kọwara nne ya dịka nwaanyị nwere obi umeala, ma bụrụkwa onye hụrụ onye ọbụla n’anya.
N’echi ya ka e lisiri ya, otu a kpọrọ Ada-Ụka nke Umugama Umuchu kwara ya n’ụzọ pụrụ iche, ebe ha nọkwa kọwaa ya dịka onye nwere obioma ma hụkwa ọha na eze n’anya.
Ozugbo ya bụ ihe mechara, ndị ụlọọlụ na-ahụ maka erimeri na ọgwụ bụ National Agency for Food na Drug Administration and Control’ NAFDAC gbatara ozugbo ma were ọgwụ ahụ maka nnyocha.
N’ihi mgbagwoju anya maka ya bụ ihe, ndị nlekọta ụlọọgwụ ahụ debere ndị ahụ niile kpuru isi na-enye ha nri na ọgwụ n’efu iji nye aka ka ha hụbakwa ụzọ ọzọ.
Onyeisi ndị dibia oyibo n’ụlọọgwụ ahụ bụ Dọkịnta Mahmoud Alhassan kwuru na ụlọọgwụ ahụ dịbu mbụ agba ndị mmadụ ọgwụ ahụ n’enweghị nsogbu ọbụla.
ọgwụ ọgbụgba ahụ injection nke a gbara ha bụ nke a dịbu mbụ agba ndị ọrịa anya iji belata ọbara nke na-agba n’anya, ọkachasị ndị na-arịa ọrịa shuga diabetics na ndị ọzọ.
Ndị ahụ kpuru isi n’ike na-ajụ ajụjụ sị olee otu anyị si jiri anya anyị abụọ na-ahụ ụzọ bịa ka e nyere anyị aka ma e meziri ọnọdụ anyị ka ọ kawanye njọ nke bụ na anyị anaghị ahụzị ụzọ.
Maazị Zakariah Idzy, onye steeti Kaduna bụ otu onye n’ime ndị ahụ kpuru isi ma bụrụkwa onye na-anya keke’ kwuru na ọ bụ ikwu na ibe ya nyeere ya aka inweta akatamkpo ego a nara ya n’ụlọọgwụ ahụ maka ntụtụ ahụ.
Mmadụ abụọ ka e kwuru na ha tufuru ndụ ha n’ihi ya bụ ọdachị.Ha bụ otu nwoke nọ n’agbata etiti middle aged na nwata nwaanyị dị afọ iri.
Oke ide mmiri buuru nwoke ahụ Hassan n’ike, ọ bụ eziokwu na a gbalịrị zọpụta ya ma ọ nwụkwara ozugbo.
Nwata nwaanyị ahụ bụ onye nke e kwuru na nne na nna ya adịlarị na mbụ nwụọ, danyere n’ime ide mmiri n’Okpanam ebe o buuru ya tinye isi n’ọwa mmiri a na-alụ ọhụrụ n’okporoụzọ sị Okpanam gaa Asaba tupu ọ tụhapụ ozu ya n’otu ebe.
Otu onye ọlụaka aha ya bụ Chika Onadeko kwuru na ide mmiri ahụ kpara ike dị egwu.Ọ kọwara na ha ka nọ n’ọlụ oge ọ malitere, wee buru ọtụtụ ngwongwo o ji alụ ọlụ.
N’okporoụzọ gara Delta Broadcasting Service’ DBS bụ redio steeti ahụ, otu akụkọ ahụ ka a na-akọ.Ide mmiri kwooro nubaa n’ime DBS wee mebichaa akọrọngwa dị iche iche ma chụpụ ndị niile nọ ọlụ.
Nwata nwaanyị ahụ bụ Fatima Abubakar gbara afọ iri na isii ka e kwuru na ọ ga-agba akwụkwọ n’echi ya.
Nna ya gwara ndị nta akụkọ na ya bụ nwaagbọghọ kwụ n’akụkụ ụmị mgbe ọdachị ahụ dapụtara n’ụlọ nwanne ya aunt ebe ya na ndị enyi ya nọ na-enwe ọńụ iji kwado agbamakwụkwọ ya.
Ọ gara n’ihu kọwaa na obi juputara nwa ya n’ọńụ n’ihi agbamakwụkwọ ahụ, ma kwukwaa na ya na nwoke ahụ chọrọ ịlụ ya hụrụ onwe ha n’anya nke ukwuu.
Nwaanyị ahụ aha ya bụ Oriakụ Lerishimwa Diyal, gbara afọ iri atọ na abụọ zuuru nwa ọhụrụ ahụ ka ọ gachara abalị atọ nne ya bụ Oriakụ Mary Chukwuebuka mụchara ya n’ụlọọgwụ Plateau Specialist Hospital, Jos’.
Diyal nwaanyị zuru ohi nwa yiiri akwa njirimara ndị ọlụ ahụike wee bata n’ụlọọgwụ ahụ nara nwata ahụ n’aka nne ya n’ụdị na ọ bụ onye ọlụ ebe ahụ na ọ chọrọ ikuru ya gaa mịrị ya ọbara maka nnyocha.
Otu ahụ ka o siri zuru nwata ahụ wee gbapụ ọsọ gaba n’ụlọọgwụ ọzọ Bingham University Teaching Hospital, Jos’ ebe ọ gwara ha na ndị ntọrị kidnappers tọọrọ ya, ọ nọrọ ebe ahụ mụọ nwa ka di ya nyechara ha ego dịka ha siri chọ.
Otu o sila dị, a nwụchikọrọ ya site n’ịma imi n’ala nke ndị uweojii ka e nwetachara ozi na a na-achọ nwa ọhụrụ a mụrụ na Plateau Specialist Hospital, Jos’ achọ.
Nwaanyị ahụ zuru ohi nwa na-agụ akwụkwọ na College of Health Technology Zawang’ nke dị n’okpuru ọchịchị Jos South’ kwuru na ọ bụ ihere na mwute na ya anọọla afọ asatọ n’enweghị nwa tinyere ya n’ime ajọ ihe ahụ.
Kọmishọna ndị uweojii na steeti Plateau, bụ onye kpụgharịrị ya na Jos kwuru na Oriakụ Diyal kwetere arụ ahụ oge e mechara nnyocha tinyekwara ile ahụ dị na ya bụ okwu.Ọ kọwara na ha chọpụtara na ọ mụbeghị nwa ọbụla mbụ.
Obi gbawara Oriakụ Chukwuebuka oge niile ahụ a na–achọ nwa ọ mụrụ ọhụrụ achọ, ma otu o sila dị, ọǹụ batakwara n’ime ya ka e kunyekwara ya nwa ya ka ọ gachara abalị iri na asatọ a tọọrọ ya.
N’ezie asụsụ niile ọbụla dị mma tinyere ka ndị siri were asụsụ ha maka na okwu Igbo sịrị na onye kpọọ ọba ya mkpọkọrọ, agbataọbị ya ewere ya kpoo ntụ.
Oke nlepu anya nke ndị nwe asụsụ Igbo lepuru mkpụrụ edemede e ji ede asụsụ Igbo bụ nnọọ ihe jọgburu onwe ya na mpaghara ala Igbo niile.
Mana ọ bụrụ na ndị nkuzi nye aka n’ikụzi mkpụrụ edemede e ji ede asụsụ Igbo nkeọma n’ụlọakwụkwọ niile dị n’ala Igbo, nke a ga-enye aka kwalite ọdị mma nke asụsụ Igbo n’ebe ọ dị ukwuu.
Ndị mpaghara ọzọ na Nigeria n’agbanyeghị otu ha siri gụọ akwụkwọ ha adịghị echefu asụsụ ha ma ọ bụ ka e si ede ma na-agụ asụsụ ha.
Nwaamadị a bụ Ofuonye wee na-arịọ ka ndị na-ahụ maka agụmakwụkwọ n’ala Igbo niile kwado agụm mkpụrụ edemede e ji ede Igbo n’ụlọakwụkwọ niile dị n’ala Igbo ka asụsụ anyị ghara ifunarị anyị.
Igbo sịrị na a nyụkọọ amịrị ọnụ, ọ gbọọ ụfụfụ nke pụtara na onye ukwu na onye nta malite n’ezinaụlọ niile jikọọ aka ọnụ ka asụsụ anyị gaa n’ihu.
Ndị kwuru okwu sị na agha a kara aka anaghị eri nwa ngwọrọ ya mere ọ sarala ọkụ.Ahịa niile na-ekwozi ka orimiri nke bụ na ọ bụrụ na ịmaghị ihe imere, ume ekoropu gị n’ọma ahịa.Ụfọdụ zụrụ ahịa na-egbego egbego, ụfọdụ azụrụ na-agbada agbada.
Dịka anyị maara, ka mmadụ na-azụ ahịa ka mmụọ na-azụkwa.Ebe ụfọdụ bịara ịzụrụ ihe na-akpa ha ka ụfọdụ bịakwara izuru ihe na-akpa ha n’ohi.
Ha na-eme nke a site n’iburu ngwa ahịa ma ọ bụ ibu load mmadụ gbalaga.Ụfọdụ ka a na-akpọ ndị aka n’akpa’.Ndị a bụ ndị na-ewere ego mmadụ tinyere n’ime akpa ya larie.
Iji gbanarị ọdachị ndị ohi, ụfọdụ ndị mmadụ na-anyanye akpa ha n’ọlụ, ebe ụfọdụ na-etinye ego n’ime ọbante ha.Ọ dị egwu, mana n’ime ihe niile ahịa na-azụ gwoo gwoo.
N’akụkụ ndị na-ere ahịa, ụfọdụ na-akọwa na ahịa ha na-aga aga ebe ụfọdụ na-ebe akwa na njọ ahịa na-egbu ha.
Otu nwoke na-ere ihe ụmụnwaanyị na-akwanye n’isi kwuru na ha enweghị nsogbu, na ahịa ha na-aga werewere, nke pụtara na ha na-agba aka ahịa.
Otu nwaanyị kwuru na ya na-egoro ụmụ ya ndị nwaanyị akwa mkpụcha gown n’ihi na ya gote nke a na-eyi n’elu iche, gote nke a na-eyi n’ala iche na ọ ga-eri nnukwu ego.
N’ahịa Eke Awka efe enyeghị n’ebe ndị na-ere ọkịrịka mgbede nọ, ndị a na-akpọ ụwa mgbede.Ndị mmadụ juru eju na-ekwo ekwo mana onye nta akụkọ anyị chọpụtara na ndị ọrụ goomenti na-ahazi ihe na-achụsasi ha n’ihi na ha na-anọchị ụzọ.
Otu nwoke ya na nwunye ya na-azụ ahịa provishọn kwuru sị Anyị enweghị nsogbu, ma a na-agba Ekeresimesi ma anaghị agba mmadụ ga na-ańụ ihe ọńụńụ.Onye egoghị maka onwe ya o goro maka ụmụ ya.
ỊMA mma nke ọnatarachi na omenala ndị Igbo pụtàrà nnọọ ìhè nso-nso a n’Abagana dị n’okpuru ọchịchị Njikọka nke steeti Anambra, dịka òtù a mààra dịka Ebube Igbo Association of Nigeria’ chịkọbàra ma merùbe mmemme ụbọchị omenala Igbo nke ahọ 2019.
Oke mmemme ahụ nke ahọ a, bụ agba nke abụọ ya, bụkwà nke a nọrọ na ya wee kpọọ òkù, site n’okwu na site n’ihe ngosi, banyere itute, ichekwaba na ịkwàlite asụsụ, omenala, ọdịnala na njirimara Ndị Igbo n’ụwa gbaa gbùrùgbúrù.
Ka ọ na-akọwàpụta ihe bànyere mmemme ahụ, onye chọpụtàrà ma bụrụkwa onyeisi òtù Ebube Igbo, bụ Maazị Chistopher Mbanụ mere ka a mara na ha na-esite na ya bụ ihe mmemme wee na-atụnye ụtụ nke ha n’ịkwàlite omenala Igbo.
Òtù Ebube Igbo bụ òtù nnọrọ onwe ndị Igbo e guzòbèrè maka ijikọta ndị Igbo ọnụ, ịkwàlite asụsụ, omenala, njirimara, ejiji nakwa ọnatarachi ndị Igbo, tinyere ọtụtụ ihe ndị ọzọ ya bụ òtù na-achụsò.
Ndị ngalaba òtù ahụ sitere n’okpuru ọchịchị iri abụọ na otu e nwere na steeti Anambra sònyèrè na mmemme ahụ nke ahọ a, tinyere ndị nnọchi anya òtù ahụ n’ime steeti dị iche iche na-asụ asụsụ Igbo na mpaghara ebe dị iche iche n’ala Nigeria.
NDỊ otu na-arụ ọrụ ịhụnanya n’ụka ejikọtala aka ọnụ gbaara ndị ọrụsị na ndị ụwa na-atụ n’ọnụ Ekeresimesi.Ndị ahụ bụ ndị otu Madonna Mercy Family, St Vincent de Paul na ndị J.D.P.C.nke ụlọụka St Thomas Aquinas Parish G.R.A Awka.
E nyere ha ihe onyinye dị iche iche nke gụnyere ihe oriri, akwa w.d.g bụ ndị nke ha buru wee laa n’ụlọ ha.Ha rịkwara ma ńụọ n’otu aka ahụ.
Rev Sr Gaudentia Nwankwo kọwara na ọ bụ otu ndị ọrụ ịhụnanya chịkọbara emume ahụ bụ nke a na-eme afọ ọ bụla n’oge Ekeresimesi.
O kwuru sị Ndị otu a na-ahụ na e legharaghị ndị onweghị ka ọ ha ha anya.Ọnọdụ ọ bụla mmadụ nọ n’ụwa bụ uche nke Chineke n’ebe onye ahụ nọ, ọ bụ ka ha hapụ iche na ndị mmadụ echezọọla ha, ka e mee ha obi ańụrị.
Victoria Onyenze na Ajegbu Kate sokwa n’otu ịhụnanya ahụ kwuru sị na ha na-eji oge oriri a wee na-echeta ndị e nweghị ka ọ ha ha, mee ha ańụrị.
Ụkọchukwu parish ahụ bụ Fr Anthony Akabogu kelere mmadụ niile ma nonyekwa iji gbaa ndị ahụ onweghị ka ọ ha ha ume.O butere ihe onyinye dị egwu ma sorokwa ha ńụrịa, gbakwaa egwu.
N’akụkụ nke ha, ndị ahụ a gbaara Ekeresimesi bu ụkpa ekele wee bịa.Obi bụ ha sọ ọńụ n’ihi ihe ndị ahụ e meere ha.
Maazị na Oriakụ Akachukwu bụ ndị si Emene Enugu wee bịa kwuru sị Obiọma juru anyị afọ na o nwere ndị na-echeta anyị.
N’ikpeazụ, ha bu ihe onyinye dị iche iche wee laa, ebe e jikwa ụgbọala wee bughachikwaa ndị e ji ụgbọala bute.
EMUME mmechi afọ nke ndị ụlọakwụkwọ The Divine Wisdom Nursery and Primary School dara ụda ma bụrụ ihe ọńụ.Ụlọakwụkwọ a dị n’akụkụ obi goomenti steeti Anambra.
NJINJI jiri n’ụlọụka Ground For God Church ụbọchị ụka gaara aga mgbe Pastọ sụgburu nwunye ya ma gbukwaa onwe ya ka ha na-aka ụka na Mombasa, Kenya.
Ozi si n’aka ndị uweojii kọwara na Pastọ ahụ bụ Elisha Misiko wepụtara mma na ebe ya na nwuye ya nọkọtara ọnụ na ogo mbidi ọlụta ebe ndị ụkọchukwu na-anọ  ma sụọ ya  mma n’azụ na isi.Nwaanyị ahụ nwụrụ ka e bugachara ya ụlọọgwụ Coast General Hospital.
Ndị nọ ka o mere kwuru na Pastọ ahụ gbụkwara onwe ya site n’iji mma ahụ wee bepụ onwe ya olu.
Kọmanda ndị uweojii Kisauni bụ Julius Kiragu kwupụtara na ya bụ ihe mere eme ma kọwakwaa  na a na-eme nnyocha maka ya ugbu a.
NNUKWU ọdachị dapụtara na Steeti Kastina n’ihi ọkụ ọgbụgba gaasị.Nke ahụ mere n’obodo Dan-Musa dị na steeti ahụ, ebe ezinaụlọ mmadụ asatọ kpochapụrụ n’otu ntabi anya, tinyere ngwongwo gburu nde kwuru nde naịra.
Nnyocha e mere gosịrị na otu onye n’ime ndị ahụ nwụrụ anwụ nọ na-akpọ oku ekwentị n’usekwu kitchen dịka ha ji gaasị na-esi nni, nke mere ka ụlọ ahụ nwuru ọkụ.
Otu onye ọ nọ ka o mere aha ya bụ Nura Sani gwara ndị nta akụkọ na ụmụnwaanyị atọ na ụmụaka ise nwụrụ na ya bụ ọdachị n’ihi na mbọ niile ndị agabyaobi gbara iji gbawaa ọnụ ụzọ ụlọ ahụ zọpụta ha enweghị isi.
Otu n’ime ụmụnwaanyị lara mmụọ aha ya bụ Maryam Shuaibu ka e kwuru na o si Abuja wee bịa maka agbamakwụkwọ nke ọ chọrọ ịga n’ebe ahụ.Ọ nọ na nke ndị enyi ya wee si otu ahụ zute ọnwụ ya.
Onye na-ahụ maka ọdị mma ndị mmadụ na ndị uweojii na steeti ahụ The State Police Public Relations Officer bụ SP Gambo Isah kwupụtara na ya bụ ọkụ ọgbụgba bụ eziokwu.
Queen Cynthia Ngozi Azubogu n’eziokwu mere nke ọma n’ihi na Igbo kwuru okwu sị na dimkpa taa akị a hụ ichere ya.Ụmụaka si n’elu na ala, ma ndị enwe nne motherless babies wee zukọọ n’ogige Stanel bụ ebe ọ nọrọ kpọtụọ.
N’akụkụ nke ya, Racheal Okonkwo Nkoli Nwa Nsukka onye nke a maara aha ya n’ejije Nolly Wood actress’ dụrụ ụmụaka ọdụ ka ha na-ekwenye n’onwe ha.O kwuru na ọganihu na-ebido n’ime mmadụ.O tokwara onye chịkọbara emume ahụ bụ Queen Cynthia maka icheta ụmụaka n’Ekeresimesi.
Chief Augustin Okechukwu Chukwuka so n’onye ọbịa pụrụ iche ma bụrụ onye nwe ụlọọrụ Kristen Water and Bakry kọwara Queen Cynthia dịka onye na-agba mbọ ma nwekwaa mmụọ inyere ọha na eze aka.Ọ dụkwara ụmụaka ka ha na-erubere nne na nna ha isi dịka a na-akuziri ha n’emume ahụ.
Queen Azubogu, bụ onye kpọrọ oku ahụ kwuru sị na o hibere otu nnọọrọonwe ahụ maka ọdị mma ụmụnwaanyị na ụmụaka site n’inye ha ihe oriri, ileru anya n’ahụike, agụmakwụkwọ ha na ikwado ha.
Queen ahụ nọkwa ụbọchị ahụ gosipụta amụma ọhụrụ o nwere, nke ọ kpọrọ Send a Girl Child to School.Nke a bụ nke ọ ga-eji gbatara ụmụaka nwaanyị karịrị puku abụọ akwụkwọ ule JAMB forms’ n’ala Nigeria niile.
Ụmụaka atọ nwetere ohere agụmakwụkwọ n’efu ụbọchị ahụ dịka ha nwetara otu narị puku naira one hundred thousand naira n’otu n’otu site n’aka ụlọakụ Access Bank.Aha ha bụ Nkechizitere Jennifer, Chukwuebuka Nwele na Emmanuel Okonkwo.
NA Tuzdee ka ndị ụlọọgwụ The National Hospital, Abuja hafere ụmụejima abụọ gbakọtara ọnụ n’aka nne na nna ha dịka e kewachara ha surgery n’udo.
Ụmụejima ahụ bụ Goodness na Mercy ka e kwuru na ha gbakọtara ọnụ site n’obi na afọ mgbe a mụrụ ha.
Site n’amara Chineke ihe niile gara nke ọma ebe a hafeziri ha n’aka nne na nna ha bụ Michael Edeh Martins na Mariah Martins bụ ndị nke jiri ọńụ wee nara ha.
Onyeisi Chief Medical Director’ nke ụlọọgwụ National Hospita Abuja bụ Dr Jaf Momah n’okwu nnabata ọ gwara ndị mmadụ ụbọchị ahụ a hafere ụmụejima n’aka nne na nna ha kwuru sị na ndị ụlọọgwụ ahụ kpebiri ihụ maka ego banyere ụmụejima ahụ n’amụma ha kpọrọ Corporate Social Responsibility’ CSR.
Ndị bịara emume ahụ gụnyere Minista na-ahụ maka Ahụike, Osagie Ehanire Minista steeti maka Ahụike, Olorunnimbe Mamora Minista na-ahụ maka ọdị mma ụmụnwaanyI,Pauline Tallen 
Odeakwụkwọ Ọkpụtọrọkpụ ngalaba Ahụike, Abdullahi Mashi na ndị ọzọ tinyere ndị ọrụ National Hospital Abuja, ọ kachasi ndị ọrụ ahụike mere ya bụ nkewa bịara ma ńụrịkwaa maka ya bụ ihe.
Dr Momoh kọwara na ụlọọgwụ ahụ tinyere ihe ruru nde naira iri abụọ 20 million naira maka ihụ na a zọtara ụmụejima ahụ.
Minista na-ahụ maka Ahụike Dr Osagie Ehanire kwuru na obi dị ya ụtọ maka ya bụ nkewa e mere ụmụejima ahụ.
O kwuru na nke ahụ gosịrị na Nigeria nwere ihe niile iji tụnye ụtụ n’ụwa n’ihe gbasara ahụike.O toro ụlọọgwụ ahụ maka ọrụ ọma ha.
Ọ gara n’ihu kwuo na nke ahụ bụ nke izizi n’ala Nigeria ha na-ekewa ụmụejima gbakọtara ọnụ site n’obi na afọ.
Minista na-ahụ maka ọdị mma ụmụnwaanyị, Pauline Tallen toro Chineke maka nkewa ahụ.O kelekwara ndị ọrụ ụlọọgwụ ahụ maka mbọ ha.
N’IHI ajọ ọdachi ọkụ ọgbụgba ahụ dabìdòrò ụlọakwụkwọ Patterson Grammar School, Awada’ ụbọchị ụka gara aga ma rie isi otu nwata akwụkwọ gbara ahọ iri na otu gọọmenti Anambra akasiela ndị nlekọta nakwa ụmụakwụkwọ ụlọakwụkwọ ahụ obì.
Ọ gara n’ihu kwuo na ọchịchị steeti ahụ ga-etinye amụmà pụrụ iche n’ọrụ iji hụ na e gbòchìrì ụdị ihe ahụ ịdabido ụlọakwụkwọ ọbụla ọzọ n’ọdịnihu, ma kwekwazie nkwà na gọọmenti ga-enyere ha aka n’ịrụzigharịsị ihe ọkụ ahụ gbarìkọrọ.
Na ntụnye nke ya, onyeisi ụlọ ọrụ nsọnyụ ọkụ na steeti ahụ, bụ Maazị Martin Agbili kwuru na ọ bụ ọkụ latiriiki kpatàrà ya bụ ọkụ ọgbụgba, ma kwuzie na ụlọ ọrụ ya ga-abàgide n’amụmà ịkụziri ụlọ ọrụ,
ezinaụlọ nakwa ụlọ akwụkwọ dị iche iche nanwa ọhanaeze ihe ha kwesiri ịma banyere ọnọdụ nchekwa, dịka o siri metụta usoro isi zèéré ọkụ ọgbụgba.Ọ kpọkùzịkwàrà ọhaneze ka ha gbaa mbọ hụ na ha na-agbanyụsị ihe dị iche iche ha kwụnyere n’ọkụ tupuu ha apụba, iji gbochie ọkụ ọgbụgba.
Ọ dị ncheta na ajọ ọkụ ọgbụgba dị egwù dabìdòrò ụlọakwụkwọ Patterson Grammar School, dị n’Awada, na mpaghara okporo ụzọ awara-awara ahụ siri Ọnịtsha gaa Owerri, malite n’elekere iri nke abalị, ụbọchị ụka gara aga, bụ ụbọchị ụmụakwụkwọ siri n’oge ezumike laghachi, iji malite akwụkwọ.
Otu onye nọ n’ụgbọala ahụ aha ya bụ Hadi Mohammed sitere na  Sarduana dị na steeti Taraba kọwara na ọkarịbeghI otu ọnwa ọkwọ ụgbọala ahụ butere ụgbọala a
NKA-DIOKA Art and Cultural Festival afọ 2019 e mere n’Umudioka  Neni  nke dị n’okpuru ọchịchị Anaocha bụ nnọọ nke kporo ọkụ dị egwụ.Ndi hazịrị ya bụ ndị otu ọgbọ age grade Nwawelugo n’ama egwuruegwu a kpọrọ Mmanka Stadium’.
Mmemme a bụ nnọọ nke a na-achịkọba kwa afọ iji gosịpụta omenala Nwadiọka’, njirimara ya, nakwa akara ahịa Nwadioka’ dịka onye sịtere n’ala Dioka.Ihe dịkarịsịrị mkpa e mere gụnyere Itu Mbubu’, Igbu-ichi’, Iwa-eze’, Igosi Mmanwụ dị iche iche, Igba egwu na ihe ndị ọzọ.
Onyeisi Obodo ahụ bụ Maazi Albert Nwanekezi n’okwu nnọọ ya,  sịrị na mmemme a bụ nke a na-eme kwa afọ iji gosị ụwa niile njirimara ha bidoro n’oge ochie nke pụtara nnata njem Nwadioka’ jere Igbu Ichi ma bụrụkwa nke ha were dịka etu ha si ebi n’oge ahụ.
Ihe dịka afọ iri anọ na otu forty one years gara aga n’obodo anyị bụ Umudioka, anyị kwekọrịtara imezi mmemme a ka ọ dabaa n’echichi nke oge anyị a.Kemgbe ahụ ọ bụrụzie ihe anyi na-eme na mkpụrụ ụbọchị dị na abalị iri atọ na otu n’ọnwa ekeresimesi 31st December.
Na okwu ya, ọ sịrị, anyi na-arịọkwazị Gọọmentị Steeti nakwa nke Etiti site n’aka onye Minista na-ahụ maka mgbasaozi na omenala Minister of Information and Culture’ ka ha nyere anyị aka na-akwado nnukwu mmemme nka a na-atọ ụtọ ma bụrụkwa nke anyi ji akụzi nkụzi, ma na-agbasakwa ozi Omenala Igbo.
Onyeisi otu ọgbọ Nwawelugo, Chief Sir Nkene Enukeme n’okwu mmalite ya kwuru na mmemme a bụ iji kọwapụta NKA’ Art, dịka etu omenala ha siri dị n’oge ochie.
Mkpa ọ dị iji gosi mmemme a bụ ka ụwa niile mara omenala anyị, njirimara anyị nakwa akara anyị dịka onye a mụrụ n’ala Dioka’.Site n’ime nke a, ụmụ anyi ga amụtakwazị omenala anyi.
Na okwu ya, ọ sịrị, anyi buru ibu nke ukwu.E wezụga mmemme ncheta omenala anyi, anyi ga-echefu ebe anyi siri bịa.
O kpekwara ekpere maka agamnihu nke obodo Umụdiọka na Neni ma rịọ Chineke ka odularuo onye ọ bụla ebe o siri lata maka mmemme ahụ.
Otu onye na ndị chịkọbara mmemme ahụ aha ya bụ Maazị Arinze Ufondu kwụpụtara obi aṅụrị ya ma kelee Chineke maka etu o siri gaa nke ọma wee rịọkwaa ya ka o dulaba onye ọ bụla n’udo.
Oriakụ Obianuju Ekeh bụ onye nọ n’oge mmemme ahụ kwuru na ọ bụ ihe ngosi dị iche iche nke dọtara ụdị mmanwụ dị iche iche sitere ebe tere aka wee bịa.
O kwuru sị, Mmanwụ Ijele bụ nnukwu mmanwụ nakwa ọtụtụ mmanwụ dị iche iche bido n’obere wee ruo na nnukwu n’obodo Africa gbara taata.Ọ bụ etu a ka e si eme ya kwa afọ ọ bụla.
Ụmụaka sokwazị na ndị a na-atụ anya ha na mmemme a.Anyị na-atụ anya na onye ọbịa ọ bụla bịara ebe a ga- amụtarịrị otu ihe gbasara omenala taata.
Oriakụ Ekeh kwukwaziri na ọ bụ ohere ọma mmadụ ga-eji hụkọrita ndi enyi ya, ikwu na ibe ya nakwa ndi na-echere ya ezi echiche.
Ebe a bụ ebe inwe aṅụrị.Obi dị m ụtọ ịnọ na mmemme a.Ana m enye onye ọ bụla ndụmọdụ inọ na Nkadiọka afọ 2020.
N’otu aka ahụ, Oriakụ Maureen Anaedu kọwara na aṅurị jụpụtara ya n’obi na Nkadiọka 2019 nke ndi chikọbara ya bụ ndị otu ọgbọ Nwawelugo ma bụrụkwa nke a ghaziri nke ọma ebe egosichara mmanwụ dị iche iche.
KA  ọ dị taa, gọọmenti etiti agbapeela ma mepee orụ ngo mbize Ụmụnze a rụchàgòrò arụcha, ya na okporo ụzọ e dozigharịrị edozigharị n’obodo ahụ, dị n’okpuru ọchịchị ime obodo Orumba South na steeti Anambra.
Ya bụ ọrụ ngo, bụ nke a malitere n’ahọ 2018, rụchaa ya n’ọnwa Juunu ahọ gara aga, ma bụrụkwa nke gụnyere ịrụ okporo ụzọ ogologo ya ruru kilomita atọ na ụma atọ, tinyere ọwà mmiri a wàkwàrà n’akụkụ ya abụọ.
N’okwu ya na mmemme ịgbape ọrụ ngo ahụ, onyeisi ala bụ Muhammadụ Buharị, nke onye nọchitere anya ya bụ Minista na-ahụ maka gburugburu, bụ Oriakụ Sharon Ikeazọr, kọwàrà na nke ahụ sò n’ọtụtụ urù dị iche iche steeti ahụ ga-erita n’ọchịchị ya tupuu oge ịnọ n’ọkwa ya agwụ.
O kwuru na ọ ga-aga n’ihu ime nwata ka e mere ibe ya, dịka o siri metụta ikesà èrèrè ọchịchị onye kwuo uche na akụrụngwa e ji akwalite ọnọdụ obibi ndụ na mpaghara dị iche iche n’ala Nigeria.
ma gosipụtakwa olileanya o nwèrè na steeti ahụ ga-aga n’ihu irita èrèrè site n’aka gọọmenti etiti, n’ihi na a ka nwègàsịrị ihe ole na ole dị iche iche kwesiri ka e lebàára ha anya.
Ụmụaka iteghete ka e kwuru na a zọpụtara site n’aka nwaanyị ahụ onye nke e kwuru na ọrụ ya bụ ịkpọrọ ụmụaka a tọtara na steeti Plateau wee ziga ha steeti Rivers.
Ndị agha kọwara na nnwụchịkọ ahụ sitere na ihe ha kpọrọ Exercise Atilogwu Udo I’ bụ nke a nụrụ site n’ozi si n’aka Col.Aliyu Yusuf bụ osote onyeisi n’ihe gbasara mmekọrịta ọha na eze Deputy Director, Public Relations, 82 Division of Nigeria Army.
Yusuf kwuru na ụmụaka iteghete ndị ahụ gụnyere ụmụnwaanyị anọ na ụmụnwoke ise bụ ndị nọ n’agbata afọ abụọ ruo afọ iri na atọ ka e nwetere n’aka nwaanyị ahụ, onye nke o nyere aha ya dịka Oriakụ Rebecca Nwachi, gbara afọ iri anọ.
Gọvanọ Obianọ, nke onye nọchitere anya ya bụ osote ya, bụ Dọkịta Nkem Okeke kpọkùrù ma dọọ ụmụafọ steeti ahụ aka na ntị bànyere ikpofù atịtị aghara aghara,
na ịrụkwasa ụlọ maọbụ ihe ndị ọzọ n’elu ọwà mmiri na n’ebe na-ekwesighị ekwesi, n’ihi na ọ bụ ihe dị òtù ahụ na-akpata mbize.
Na mbụ n’okwu ya, onyeisi ụlọ ọrụ na-ahụ maka ego ọrụ maka ihe metụtara gburugburu dị n’Abụja, bụ Ecological Fund Office, Abuja bụ Dọkịta Habiba Lawal, nke ọ bụ onye nhazi n’ụlọ ọrụ ahụ,
bụ Maazị Felix Okeke, nọchitere anya ya, dụrụ ndị obodo ahụ ka ha gbaa mbọ chekwaba ma leruo ihe ndị ahụ a rụrụ anya nke ọma, iji hụ na e lekọtara ha otu o kwesiri ka ha wee nọtòókwa aka.
Ọ gara n’ihu kwuo na ọ bụ otu a ka e si wee chọpụta site n’aka ndị ọzọ nwe ụmụaka ahụ na agwọ nọ n’akịrịka.
Onye okwupụta okwu ndị agha ahụ kọwara na ndị agha ahụ nyere ụmụaka ahụ ihe oriri ozigbu n’ihi na ha na-ebe akwa na agụụ na-agụ ha.
Ọ kọwaziri na a hafeela nwaanyị na ụmụaka ahụ n’aka ndị uweojii Enugu State Police Command’s Criminal Investigation Department’ CID maka nnyocha zuru oke tupu a hanye ha n’aka NATIP.
Ọ KPỌTỤRỤ akpọtụ ma zụọ azụụ n’Ụkpọr bụ isi obodo okpuru ọchịchị Nnewi South na nso-nso a, dịka ndị obodo ahụ jiri óke ọñụ wee merùbe ụbọchị Ụkpọr nke ahọ 2019.
Ọ kpọpụtàsịrị ụfọdụ ihe dị iche iche e mepụtàgòrò n’obodo ahụ n’ime ọchịchị ya, nke gụịhụ na a na-enwe ọkụ latiriiki gbàà-nyụụ n’Ụkpọr, inwòghàrị na ịgbanwe Ahịa Nkwọ-Ọha ka ọ zabazie Ukpor Daily Market’ UDM 
bụ Oriakụ Rita Madụagwụ Onyeisi oche nchere oge n’okpuru ọchịchị ime obodo Nnewi South’ bụ Maazị Chieloka Okoye tínyéré nwa amadi ahụ na-anọchite anya ọgbọ nta nkwàdo Nnewi South’ nke abụọ n’ụlọ ọgbakọ omebe iwu steeti ahụ, bụ Maazị Johnbosco Akaegbobi, tinyere ọtụtụ ndị ọzọ.
A nọkwàzịrị na mmemme ahụ gbaa egwu ọdịnala dị iche iche, rie ọtụtụ nri e jiri mara ndị Igbo, ma mekwazie ọtụtụ ihe nkiri dị iche iche mere ka mmemme ahụ zaa aha a kpọrọ ya n’ezie.
NDỊ obodo Akwaihedị dị n’okpuru ọchịchị Nnewi South’ nke steeti Anambra egùzobela ma gosi ọhanaeze ọmarịcha ụmụ agbọghọ atọ tuuru ugo n’asọmpi mma a chịkọbara na nso-nso a,
maka ụmụ agbọghọ obodo ahụ, bụkwa ndị ọhụụ e kpùbèrè okpu dịka ụmụada obodo ahụ maka ahọ 2020, site n’asọmpi nwaada kacha maa mma n’obodo ahụ, nke nwa bekee kpọrọ Miss Akwaihedị Beauty Pageantary.
ma bàgidekwa n’atụmatụ ịkụzuri ụmụagbọghọ bànyéré ihe égwù na ọghọm dị iche iche dị na mmadụ elekọtaghị nsọ ya anya nke ọma dịka nwaanyị.
N’okwu nke ha n’otu n’otu, onye gbara onye nke abụọ n’asọmpi ahụ, ma bụrụkwa onye tuuru ùgò dịka Ihu Omenala Akwaihedi, bụ nwaada Peace Uche Orizu kwùrù na ya ga-eji ọkwa ahụ tụpụta, bàgide ma sonyekwa n’atụmatụ ọrụ dị iche iche ga-enye aka n’ịkwàlite asụsụ na omenala Igbo,
ọ kachasị n’ebe ndị ntorobịa nọ ebe ògbò gbárá onye nke atọ ma bụrụkwa onye tuuru ùgò dịka Ihu Njèm Nlegharị Anya Akwaihedi, bụ nwaada Veronica Chichi Okoli kwère nkwà iji ọkwa ọhụụ ya ahụ wee kwàlite njem nlegharị anya n’Awkaihedị, Àkụ Ruo Ụlọ, nakwa mmepe obodo ahụ n’izugbe.
Ka ha na-akọwapụta na ha na-akpa nkàtà ịkwalitewu na ịgbasawanyekwu ihe mmemme ahụ n’ọdịnihu ụfọdụ ndị soro mee ka ọ gaa nke ọma, bụ Maazị Thankgod Udogu na Maazị Christian Egwuiyi kọwàra na mmemme ahụ etòóla o jiri màlite n’obodo ahụ 
kama na e nwòghàrịrị ma webàtasịa ụfọdụ ihe ọhụụ na ya, bụkwazị nke mere ka ọ nọrọ n’ogoogo dị elu, kawanye mma, ma bụrụkwazie eji ama àtụ.
Mgbe m batara n’ụlọ ọgọ m, ahụrụ m nwunye m ka o bu afọ ime.Mgbe m jụrụ ya ihe nke ahụ pụtara ọ malitere bewe akwa, kọwa ka ya na ọgọ m nwoke siri malite nwebe mmekọ nke buteere ya afọ ime.
Ọ BỤ nnọọ ihe anya mmiri na akwa àrịrị dịkà nnukwu ihe mberede okporo ụzọ dị egwu dapụtàrà na mpaghara Enugwu-Agịdị nke okporoụzọ awara awara ahụ siri Enugu gaa Ọnịtsha na steeti Anambra, tàrà isi otu onye, ma tinyekwa mmadụ atọ ndị ọzọ n’ajọ ọnọdụ ihe mmerụ ahụ.
N’okwu ya bànyere nke ahụ, onye na-ahụ maka ịkụziri ọhanaeze ihe ha kwesiri ịma n’ụlọ ọrụ FRSC, bụ Maazị Pascal Anịgbo ma kwuo na ọ bụ enweghị ndidi, ya ụgbọala iji ọsọ gbafee ibè ya wètàrà ihe mberede ahụ.
O mere ka a mara na ọ bụ oge onye na-ànyà nnukwu ụgbọ oloko ahụ chọrọ ka ọ gbanahị ụgbọala ogologo ahụ na-ebu ibu, ka o jizịrị ike wee kwòkaịrị ma kwọrikọọ obere ụgbọala ahụ na-agara onwe ya, ma gbuokwa onye na-ányà ya, bụ otu nwaokorobịa jupụtàrà n’ume na ndụ.
Ụgbọala ahụ na-ebu mmanụ ọkụ ka e kwùrù na ọ dàkwàrà ma sụtọba isi n’ala, ebe mmanụ ọkụ o bù màlìtèkwàra gbafùsibe n’ala ebe ahụ niile, bụzị nke mere ka ndị ọrụ nsọnyụ ọkụ wère gwarụkọọ ya, maka ibinwùrù ọkụ maọbụ mee ka ọnọdụ kawanye njọ.
Maazị Anịgbo kwùrù na ha adọnyela ozu nwa amadi ahụ nwụrụ anwụ n’ụlọ nchekwa ozu, ma bujekwa ndị ahụ nwetara mmerụ ahụ n’ụlọ ọgwụ, ebe ha nọzị anara ọgwụgwọ ugbua.
Ọ kpọkùzịkwàrà ma dụọ ọhanaeze ka ha na-akpachàpụ anya, na-adị uchu, ma na-enwekwa ndìdì oge ọbụla ha na-anyà ihe ọnyịnyà, iji zèéré ihe mberede okporoụzọ ịdapụta n’ụdị ọbụla, maka na ọ bụ eje ala bụ ísí ijè.
Ndị òtù a kwupụtara nke a na ngagharị iwe ha mere n’ụzọ udo bànyere nke ahụ, bụkwa nke ha bùùrù wee gaa n’obi gọọmenti dị n’Awka, ebe ha nọ wee kpọọ òkù ka a gbasikwuo mbọ ike ịhụ na a tọhàpụrụ nwa amadi ahụ nke ta nke echi.
Ọ gwakwazịrị ha na nnyocha ka na-aga n’ihu, ma kwe ha nkwa na isi ọchịchị mahadum ahụ ga-aga n’ihu ịgbasi mbọ ike banyere ọnọdụ ahụ, rukwaa oge Maazị Chiaghana nwèèrè onwe ya pụọ n’aka ndị ji ya, maka na ọnụ anaghị ezù ike ma ihe ọ na-ata agwụghị.
IGBO sị na ọnụ anaghị ezu ike ma ọ bụrụ na ihe ọ na-ata agwụghị, maka na ọ na-abụ a na-etigbu ọ ka na-arịsịta, ị mara na ihe a na-etigbu agwụbèghị n’ebe o si arịpụta.
N’ịgbasò nke a, gọọmenti steeti Anambra anwụchikọọla mmadụ ruru iri na ise n’ọnụ ọgụgụ n’Ọnịtsha, bụ ndị a na-eyo èyo na ha bụ ndị ọna ụtụ iwu akwadòghị nà ndị na-ezufusi ego gọọmenti site n’ụzọ dị otu ahụ.
Ndị ahụ bụ ajọ nkịta ji isi anya ọkụ bụ ndị e kwùrù na a nwụchikọrọ site n’aka ndị òtù ọrụ ahụ e gùzobere ọhụụ maka ibu agha megide ihe dị otu ahụ, bụ ndị a maara dịka Focus Initiative Against Touting,’ bụ FIAT n’aha ịchàfụ.
Ka ọ dị taa, a kpụpụgala ndị ahụ a na-enyo ènyò ụlọ ikpe mbugharị dị n’Ọnịtsha, bụ ebe a nọrọ wee kpee ha ikpe n’otu n’otu.
Ndị ahụ ka e kwuru na ha dàrà iwu dị n’àgbà nke iri isii na asaa, nkega Ch, nke amụma iwu nchekwa okporo ụzọ ahọ 1991 nke steeti Anambra.
N’akụkụ nke ha, ụfọdụ ndị na-ekpechitere ndị ahụ ọnụ ha, bụ Ọkaiwu Chigozie Amahakụ na Ọkaiwu Victor Alọ rịọrọ ụlọ ikpe ahụ ka a gbapụta ha, n’ihi na ha bụ ndị a pụrụ ịgbapụta agbapụta, n’ilekwàsị anya n’iwu ha dàrà.
A nwụchikọkwazịrị mmadụ iri na abụọ ndị ọna ụtụ ọzọ iwu akwadoghị n’otu ụbọchị ahụ oge ụlọ ikpe ahụ nwechara ọnọdụ ya ụbọchị ahụ, bụkwa ndị e kwuru na a ga-akpụpụkwa ụlọ ikpe oge adịghị anya, ebe a ga-eji usoro iwu wee nyụchaa ha anya.
Ihe ndị e nwèkọtara n’aka ndị ahụ gụnyèrè akwụkwọ ikike ahụ ha na-ere, ego nke ha rètàrà ereta, mkpịsị odéè nakwa ụfọ
N’IJI gbanahị ihe ọghọm maọbụ ihe ize ndụ ọbụla nwere ike ịdapụta gọọmenti steeti Anambra amalitela ịkụkpọsị ụlọ dị iche iche ọkụ ọgbụgba ahụ gbara n’ahịa n’Ọnịtsha n’afọ gara aga mètụtàrà.
Maazị Mmadụekwe gakwara n’ihu kwuo na ngwangwa a kụtùchàra ụlọ ndị ahụ ma kpochasịa ebe ahụ, na gọọmenti steeti ahụ ga-amà amụmà imeghepụkwà ya maka ndị nkịtị ji ego achụ ego ịbịa wunyesie ụlọ n’ebe ahụ.
N’ịgbasò nke a, ndị obodo Eziowelle dị n’okpuru ọchịchị ime obodo Idemili North’ nke steeti Anambra akpọọla gànịganị ma dochie ka idè mmiri n’obi gọọmenti dị n’Awka, bụ isi obodo steeti ahụ, n’ihi nsogbu ọchịchị na-adapụta n’obodo ahụ.
N’okwu ya bànyere nke ahụ, onye duru ndị ahụ wee bịa ya bụ ịkpọ ganịganị, ma bụrụkwa onye kwuru okwu n’aha ha, bụ Maazị Anthony Chigbo kọwara na ebumnobi ha jiri bàgide na ya bụ iji wee wèta udo tọrọ àtọ na mmepe n’Eziowelle, site n’ụzọ iwu kwàdòrò.
O mere ka a mara na ihe adagharịala n’obodo ahụ n’ihi ajọ ọchịchị nchịgbu nke onyeisi ọchịchị obodo ahụ ugbua, bụ Maazị Titus Akpudo, ma kpọkuo gọọmenti steeti ahụ ka ọ napụ ya bụ nwoke akwụkwọ ikike ọchịchị ya.
Na nzaghachi ya, n’aha gọọmenti steeti ahụ, onye ndụmọdụ pụrụ iche nye Gọvanọ n’ihe gbasaara echichi na ọchịchị ime obodo, bụ Oriakụ Vera Okonkwọ kèlèrè ndị ahụ maka ime ngagharị iwe ahụ n’ụzọ udo nakwa n’usoro iwu kwàdòrò.
O kwùrù na ya ga-eburu mkpesa ha niile bugara Gọvanọ Obianọ iji lebàá ya anya, ma kwekwazie nkwà na a gà-eleru okwu ahụ anya ọsọọsọ, ma mee ihe bànyere nke ahụ, dịka o siri kwesi.
Ọ rịọkwazịrị ndị ahụ ka ha wetùó obi, ma gaa n’ihu ịbụ ndị na-erubere iwu isi, n’ihi na ọ bụ ire ọma ka ejula ji aga n’ogwu.
OTU nzukọ na-ahụ maka ọchịchọ na adịmma ụmụakwụkwọ nke mahadum Student Union Government’ Nnamdi Azikiwe University, Awka ajaala aka na-achị steeti Anambra, Gọvanọ Willie Obiano ike dịka onye ji ezi nchekwa na adịmọcha gburugburu wee kpọrọ ihe.
Ọ bụ otu onye welitere isi n’ọchịchị ụmụakwụkwọ ahụ, aha ya bụ Attorney General JohnBosco Okonkwo kwuru okwu a na Satọdee  gara aga mgbe a na-eme  mkpocha na nzacha nke ha kpọrọ Go Clean Unizik.
Onyeisi otu SUG UNZIK’ n’aha ichafu, bụ Maazị Samuel Chimuanya kwuru na obi dị ya ụtọ otu ndị mmadụ siri wee puta n’igwe ihụ na mkpocha na nzacha ahụ gara nke ọma otu e siri kwado ya.
Na ndụmọdụ ya, onye otu ndị goomenti SUG, na-ahụ maka adịmọcha n’ogige ụlọakwụkwọ ahụ, Comr.Ifeanyi Obiesili, kwuru na ọ dị oke mkpa ị na-awufu ahịhịa ebe o kwesiri nakwa ịsụchasi oke ọhịa na iwepu ihe ndị ga-emeru mmadụ ahụ.
OTU dinta aha ya bụ Kehinde Edward ezutela ọnwụ ya dịka ha gara ịgba nta n’ime ọhịa.Ọ bụ ogbo ya Kehinde Adeleke gbara ya egbe n’isi.
Ya bụ ihe mere n’ime ọhịa n’Ere Ijesa bụ obodo dị n’okpuru ọchịchị Oriade na steeti Osun dịka ndị dinta nukọọrọ n’igwe waba n’ime ọhịa igba nta.
Ya mere, ndị dinta ahụ ji obi mwute na iru ụjụ laghachi n’ime obodo wee kọwaara ndị isi obodo ihe merenụ.
Onye uweojii na-ahụ maka mmekọrịta ha na ndị mmadụ Police Public Relations Officer na steeti ahụ Folasade Odoro onye kwuru na ya bụ ihe mere n’ezie kọwara na a dọnyere ozu dinta ahụ nwụrụ anwụ n’ọba ozu ụlọọgwụ Wesley Guild Hospital, nke dị n’Ilesa.
NWATA akwụkwọ nwaanyị ahụ bụ Leah Sharibu nke ndị agha ọ lụọ ọ laa Boko Haram tọọrọ n’ụlọakwụkwọ ka e kwuru na ọ mụọla nwa nwoke n’ebe ahụ ha ji ya.
Ka anyị cheta na ka ọnwa Febụari afọ 2018 dị n’abalị iri na iteghete ka o ji ọkara gaa elekere ise nke mgbede ka a wakporo ụmụakwụkwọ na Government Girl’s Science and Technical College GGSTC Daptchi, nke dị na Bulabulin n’okpuru ọchịchị Yunusari, steeti Yobe.
Ha tọọrọ ụmụakwụkwọ dị otu nari na iri n’ọnụọgụ ndị nọ n’agbata afọ iri na otu wee ruo iri na iteghete.
Ha mechara hapụ ụmụaka ndị ọzọ ma jidezie sọọsọ Leah bụ onye dị afọ iri na anọ mgbe ihe ahụ mere.
N’okwu ọ gwara ndị nta akụkọ n’ekwenti, nna Leah bụ Maazị Nathan Sharibu kwuru na ya agaghị atụpụ ọnụ n’akụkọ ahụ nke a na-akọ gbasara nwa ya nwaanyị.O kwuru na ihe bụ mkpa ya bụ ka nwa ya nwaanyị lọta na ndụ, ka ya hụ ya anya.
Kemgbe ahụ ndị Boko Haram ji Leah, ndị otu The Christian Association of Nigeria CAN na ọtụtụ otu na-ahụ maka ọdịmma ụmụmmadụ human rights groups site na mba ụwa dị iche iche agbaala mbọ n’ụzọ dị iche iche ka a tọhapụ ya ma ekwe akụtaghị onye ala ji.
ANYAMMIRI gbàrànnọọ ka iju n’Awka bụ isi obodo steeti ahụ, dịka ọkụ ọg dabìdoro ma gbarikọọ ụlọ ahịa dị iche iche nakwa ngwaahịa gburu nde kwuru nde Naịra ụbọchị Mọnde.
Ya bụ ajọ ọkụ ọgbụgba, bụ nke kpọlitere ndị mmadụ n’ụra, màlitere ka o jiri nkeji iri na ise gafèé elekere isii nke ọnụ ụtụtụ, ma bụrụkwa nke gbara na mpaghara okporo ụzọ Ọby Okoli Avenue, n’akụkụ Club Road’ a maara dịka Abakaliki Street n’oge mbụ.
O kwuru na a matàbèghị ihe kpatara ọkụ ọgbụgba ahụ mana ka o sila dị, ọ sịkwa na o nwere ike ịbụ ihe sitere na nsogbu ọkụ latiriiki, n’ihi na ọkụ dị mgbe ya bụ ihe màlitere ma sịkwazie na a ga-achọpụta nke ahụ ma e mechaa nnyòcha bànyere ya.
Ọ bụ ezie na o nweghị onye ọkụ ahụ gbàgbùrù maọbụ merụọ ahụ, ọ gbapịàra ụlọ ahịa anọ zàà zàà, ma gbakwa ihe niile dị n’ime ha tọọtọọ, bụ nke gburu ego ruru nde kwùru nde Naịra n’ọnụ ụtụtụ ahụ
OTU ochie dike maara ihe ekwe na-akụ egosila ụwa akwụkwọ e dere maka ndụ ya.Ọ bụ Sir Ephraim Chukwugozie Anyachebelu onye nke a makwaara dịka Sir Gauze.
N’okwu mmalite, onyeisioche mmemme ahụ bụ Dọkịnta Emma Emelumadu kọwara Sir Gauze dịka ezigbo mmadụ nke mmiri apụghị ịmachị nzọ ụkwụ ya n’ụwa.
Ọ gara n’ihu too onye dere akwụkwọ ahụ bụ Rev Chukwukaodinaka Godsfavour  Oragu, onye nke wepụtara oge ya wee depụta maka agbambọ nke Sir Gauze.
Nwata nwoke ahụ bụ onye e kwuru na a fọnyèrè ya n’ime àkpà ojii, wee dọnye ya n’ọwà mmiiri dị na mpaghara ụlọakwụkwọ Girls Secondary School dị n’Amaenyi, n’okpuru ọchịchị Awka South, wee ruo mgbe ụmụaka na-aga mkpa ejùla hụrụ ya n’ihe dịka elekere iri nke anyasị.
Dịka akụkọ siri kọọ, mgbe ha hụrụ nke a, ha wee gbapụ ga kpọọ nwanne ha nwaanyị nke tọrọ, bụ onye bịara ozigbo, wee buru ya bụ nwatà gaba n’ụlọ ọgwụ ozigbo ka e wee leruo ya anya, tupuu e nyefèzie ya n’aka gọọmenti okpuru ọchịchị ahụ.
Ka ọ dị taa, a hafèéla ya bụ nwata n’aka gọọmenti steeti Anambra n’okpuru isi ụlọ ọrụ steeti ahụ na-ahụ maka ọdịmma, ihe metụtara ụmụ ntàkịrị na ndị nne.
O kelezịrị Chineke otu o siri me ka ihe niile gaa nke ọma, ma rịọzie ka Ọ gọzie nwatà ahụ na akaraka ya.
Isiokwu oke mmemme ahụ bụ ya bụ Nkwàlite Ụyọkọ Úgbò Ụzọ Ime Ka Ọrụ Ugbo Guzosie Ikeṅ nke pụtara ma a sụgharịa n’asụsụ bekéè A Vehicle for Sustainable Agriculture.
O kwukwara na nke ahụ ga-enyere ọchịchị ya aka, ịchọpụta ka o siri gbata kwụrụ, na mbọ ahụ ọ na-agba ịhụ na e nwèrè nri gbàànyụụ ma sikwa na ya bụ steeti na-ebupù nri na mba òfèsi 
ma kwuo na na-agbànyèghị na e nwègàsịrị ụfọdụ ihe iche aka mgba dapụtààrà ndị ọrụ ugbo n’ime ahọ ọrụ ugbo nke 2018, dịka nsogbu iju mmiri,
nsogbu ndị Fụlani na-achị ehi, ọgbaaghara na esemokwu mbà na mbà, tinyere ihe ọdachi ndị ọzọ na ngalaba ọrụ ugbo steeti ahụ agawanyela n’ihu n’ụzọ pụtara ìhè.
O kwuru na ọchịchị ya ga-aga n’ihu n’ime ka ọrụ ugbo na-àmị akpịrị na steeti ahụ, ma kpọkùkwazie onye ọbụla, ọ kachasị ndị ntorobịa ka ha sònyesie ike n’ọrụ ugbo, ma gbakwa mbọ sònye n’atụmatụ nkuzi na amụmà nkwàdo dị iche iche gọọmenti steeti ahụ na-abàgide.
Na ntụnye nke ya, kọmishọna na-ahụ maka ọrụ ugbo na steeti ahụ, bụ maazị Nnamdi Ọnụkwụba kọwàrà isiokwu atụmatụ ọrụ ugbo nke ahọ a dịka nke magburu onwe ya,
ma kwukwazie na obi na-atọ ndị ọrụ ugbo steeti ahụ ụtọ bànyere ọmarịcha atụmatụ na ihe ọhụụ dị iche-iche ọchịchị nọ ugbua na steeti ahụ na-ewebàta na ngalaba ahụ.
Ya bụ nnukwu mmemme dọtara ọtụtụ ndị e ji okwu ha agba ìzù nà ndị selitere isi na ngalaba dị iche-iche na steeti ahụ, na n’ala Nigeria na ìzugbe, nke gụnyere ndị ụlọ ọgbakọ omebe iwu, ndị isi ọchịchị otu ndọrọ-ndọrọ All Progressive Grand Alliance APGA,
ode akwụkwọ ọkpụtọrọkpụ isi ụlọ ọrụ na-ahụ maka ọrụ ugbo n’ala anyị, nke maazị Ọgọchukwu Nkenebe nọchitere anya ya, ndị ọrụ ugbo sitere okpuru ọchịchị na ọgbọ nta nkwàdo sineeti dịgasị na steeti ahụ tinyere ọtụtụ ndị ọzọ.
OTU nwata nwoke gbara afọ iri na isii amụnyela nne ya ochie ọkụ n’Amudo Awka, nke dị n’okpuru ọchịchị Awka South’ na steeti  Anambra,  n’ụtụtụ  satọdee gara aga.
Otu onye bi n’agbataobi ahụ ma bụrụ onye achọghị ka a kpọọ aha ya gwara ndị nta akụkọ na nwaanyị ahụ aha ya bụ Vero Okwuọgụ ka nwa nwa ya kere ụdọ, wụọ ya mmanụ ọkụ kerozin, wee mụnye ya ọkụ, ọ gbagbuo ya, ọ nwụọ.
Mgbe nke ahụ na-eme ka e kwuru na nwata nwoke ahụ yiri ụmụnne ya nwoke abụọ nọ ebe ahụ egwu na ọ bụru na ha mee mkpọtụ, ya atụnyekwuo ha n’ọkụ.
Dịka akụkọ siri kwu,nwata nwoke ahụ nọ na sinịọ sekọndịrị ebe nne ya ochie bụ onye ọkaikpe.Ka ọ dị ugbua,nna nwata ahụ ma bụrụ nwa nwaanyị ahụ lara mmụọ adọnyela nne ya n’ọba ozu.
Onye uweojii na-ahụ maka ọdị mma ndị mmadụ na ndị uweojii na steeti Anambra bụ Harụna Mohammed kwuru na ya bụ ihe mere n’eziokwu ma kwukwaa na a na-emezi nnyocha banyere ya ugbu a.
DỊKA a sị na ezi ụgwọ na-esochi ezi ọrụ, aka na-achị steeti Anambra, bụ gọvanọ Willie Obianọ akpọlitela Oriakụ Amala Anazodo n’ọkwa ọhụụ dịka onye ndụmọdụ pụrụ ichè nye ya n’ihe gbasaara ụlọ omebe iwu.
Gọvanọ Obianọ kwùwàrà ma mee ka ụwa mara nke a na nzùkọ isi ọchịchị steeti ahụ n’isi mbido izuụka a n’obi gọọment dị n’Awka, bụ isi obodo steeti ahụ.
N’okwu ya oge ọ na-eguzobe  ya bụ nwa amadi n’ọkwa ọhụụ ahụ, gọvanọ Obianọ nyèrè ya ndụmọdụ ka o webàta ahụmihe na amàmihe ya dịka onye omebe iwu n’oge mbụ n’ọrụ ahụ, ma gwa ya n’ọrụ ya  metụtara ihe na-eme n’ụlọ ọgbakọ omebe iwu etiti na nke steeti.
Ọ dụrụ ya ka o nye aka n’ịkwàlìtè ezi mmekọrịta n’etiti n’etiti isi ọchịchị gọọmenti na ndị omebe iwu, ma kpọkùkwazie ya ka ọ gbaa mbọ hụ na nke ahụ pụtara ihè.
Gọvanọ Obianọ nọkwàrà na ya nzukọ wee nye kọmishọna na-ahụ maka ahụ ike n’oge gara aga na steeti ahụ, bụ Dọkịta Josephat Akabụike nkwanye ùgwù site n’inye ya àsàmbodo mkpọtụrụ pụrụ ichè, n’ihi ọrụ ọma dị iche-iche ọ rụrụ na ngalaba ahụ ike steeti ahụ.
Na nzaghachi, Dọkịta Akabụike bunyèrè gọvanọ Obianọ na gọọmenti steeti ahụ ụkpa ekele maka inye ya ohèrè ijere ala nna ya ozi, ma kelekwa ndị òbòdò Nanka, dị n’okpuru ọchịchị North nke steeti ahụ maka ezi nkwàdo ha nye ya ogologo oge ahụ ọ nọrọ n’ọkwa dịka kọmishọna,
màlite n’abalị iri nke ọnwa Epùrè ahọ 2014 wee ruo abalị isi na asatọ nke ọnwa Juunu ahọ 2019, ma kwekwazie nkwè ịga n’ihu n’ịtụnye amamihe na ụtụ nke ya n’ụzọ ọbụla o nwere ike n’ịkwalite ọdịmma steeti Anambra na ala Nigeria.
O kwuru nke a mgbe di ya bụ Biodun Fatoyinbo mara ọkwa n’ụbọchi monde gara aga na ọ ga- akwụsịtu dika onyeisi ụlọụka ahụ maka ebubo e boro ya na ọ wakporo otu nwaanyi aha ya bụ Busola, nwunye Timi Dakolo nke e ji ịgu egwu wee mara.
Busula boro onyeisi ụlọụka ahụ ebubo na ọ kwasoro ya iko n’ike ugboro abụọ n’izuụka abụọ n’oge tere aka ihe dịka afọ iri abụọ gara aga.
Ya bụ onyeisi ụlọụka e boro ebubo kwuru na aka ya di ọcha n’ihe ọjoọ a siri na o mere, ma kwuo na ya ga-ewega okwu ahụ n’ụlọikpe.
Ka a nọ na mmemme ahụ, onyeisi Director General nke National Automotive Design and Development Council NADDC, Aliyu Jelani bụ onye nke onyeisi ngalaba na-ahụ maka mgbakọ na mwepụ Finance and Account n’ụlọọlụ ahụ David Oyetunji nọchitere anya ya toro UNN maka ibụ ndị mbụ rụpụtara ụgbọala latrik n’ala anyị.
Ụgbọala ahụ nke a kpọrọ Lion Ozumba 551’ bụ atụmatụ nke onye jibu ọkwa dịka onyeisi ụlọakwụkwọ UNN bụ Ọkammụta Benjamin Ozumba tụpụtara.
Aliyu kpọkuru mahadum ndị ọzọ dị n’ala Nigeria ka ha soro nzọụkwụ UNN wee lebaa anya n’ihe gbasara imepụta ihe innovations and technology iji wee kwalite akụ na ụba ala anyị.
Ọ kọwara sị na NADDC kpọrọ ụfọdụ mahadum oku n’ọnwa Febuari maka ịrụpụta ụgbọala latrik n’ala anyị.Na ha nwere aǹụrị na UNN abụrụla ndị mbụ rụpụtara ya bụ ụgbọala bụ nke e gosipụtarala ma nwalee.
Onyeisi ụlọakwụkwọ ahụ bụ Ọkammụta Charles Igwe, kwuru na ọchịchị ya ga na-aga n’ihu n’ikwado ọlụ innovation and technology iji kwalite mahadum ahụ n’ogo dị elu.
Igwe toro onyeisi ụlọakwụkwọ bunyere ya oche, bụ Ozumba onye nke o kwuru na ọ bụ ya kụrụ mkpụrụ, ma sitekwa na mbọ ya mee ka UNN bụrụ mahadum mbụ na Nigeria.
N’akụkụ nke ya Ọkammụta Ozumba kwuru na ọǹụ juru ya obi oge a kporo ya maka ngosipụta ụgbọala latrik ahụ.
O mere ka a mara na mmadụ  ịghọta, ịma asụ na ịma ede asụsụ ndị obodo e zigara ya dị óké mkpà, maka na NNE ahụ ga-enyere onye ahụ aka n’ụzọ pụrụ iche ịkwàlite ịdị n’otu na mmekọrịta ya na ndị obodo ahụ, ọ kachasị ndị e zigara n’ime-ime obodo.
Ndị niile ritere elele ọzụzụ ahụ nwetachara asambodo na ngwa ọlụ ha ga-eji malite ka ọzụzụ ahụ bịara na njedebe na ngwụcha izuụka gara aga.
O kelere ha maka ọzụzụ ha nwetara ma gwakwa ha ka ha tinye mmụta ha nwetara n’ọlụ maka ọdị mma ha na nke Nigeria niile.
Ọ gakwara n’ihu kọwaa na nhọpụta ndị mmadụ maka ọzụzụ ahụ bụ maka nwaanyị ọbụla na Nigeria ma kpokuo ndị niile chọrọ ịmụta akaọlụ ọhụrụ ma nwetakwa nkwado ka ha tinye aha ha maka ọzụzụ ahụ nke na-abịanụ.
Asusụ na omenala Igbo bụ njirimara Igbo.Ọ bụ asụsụ  na omenala ka e ji ama ebe onye si na ihe ndị be ha na-eme.Ọ na-egosipụtakwa nkwenye na okpukperechi.
Anyị nwere ndị nkuzi n’ụlọakwụkwọ anyị dị iche iche bụ ndị na-akụzi asụsụ na omenala Igbo.Anyị na-akpachapụ anya wee na-ewe ha n’ihi na anyị maara na ọ bụ ihe dị mkpa.
A pịachiri ya nkeọma ebe a nọ nyesịa ụmụakwụkwọ ndị nwetara mmeri onyinye dị iche iche.Ya mere, anyị na-akwado ndị niile na-akụzị ma na-akwalite asụsụ na omenala Igbo.
Nke a bụ ihe dị ọkpụtọrọkpụ kemgbe gọvanọ anyị bụ Obiano malitere ọlụ.I lee anya, ụlọakwụkwọ na-akwazi akwa njirimara ndị Igbo.N’ụlọọlụ a, ndị eyighị ya a na-achụchigha ha azụ.Otu a ka ọ dị, site n’isi ruo n’ụlọakwụkwọ dị iche iche.
Ka ọ dị ugbu a, anyị na-akwado ịhazị nnukwu emume iji gosipụta asụsụ na omenala Igbo cultural festival.A ga-eme ya n’ọkọchị a na-abịanụ.Anyị ga-ezikwa gọvanọ anyị bụ Willie Obiano ka ọ bịa.Ụmụaka ga-anọ na ya gosipụta ihe ha mụtara maka asụsụ na omenala Igbo.
Onye nọchitere anya Ọkammụta C.C Esimone bụ onyeisi ụlọakwụkwọ Nnamdi Azikiwe University Awka’ bụ Maazị Ojukwu kwere nkwa na ha ga-ahụ na ngalaba dị iche iche n’ụlọakwụkwọ ahụ ga na-agụ ya.
Ndị si Oraeri, obodo Onwubiko kelere Chineke maka Onwubiko bụ nwanna ha.Onyeisi ha kwuru si na akwụkwọ ahụ na-aga na mmepe obodo Nigeria.Ọ kpọkuru ndị mmadụ ka a kwado ya.
Timonty Nwachukwu, bụ onyeisi Youth Advocate for Peace, Justice and Empowerment,’ n’aha onye ọ nọchitere anya ya kwuru n’ala Nigeria na-eme nkeọma n’oge mbụ n’ihi na ngalaba ọ bụla nwere ihe ha na-emepụta.Ọ kpọrọ oku ka a laghachi azụ n’ụzọ mbụ ahụ ka ihe wee ka mma.
Onyeisioche otu jikọtara ndị nta akụkọ na steeti Anambra bụ Emma Ifesinachi kwuru na isiokwu akwụkwọ ahụ bụ nke na-echu onye elu na onye ala ụla ka ọchịchị onye kwuo uche ya wee gụzosie ike n’ala anyị.
O mere ka a mara na e wezùga na nke ahụ ga-enye aka n’ịsụghèsì ọwà mmiri sụchiri àsụchi iji mee ka mmiri na-agara onwe ya otu o kwesìrì ọ ga-enyekwara ndị mmadụ aka ịma ókè ebe ụzọ jedobere, iji gbanahị ọdachi ma ọ bụ ụdị ihe mberede okporo ụzọ
ahụ mere n’ahọ gara aga, ebe mgbe idè mmiri gbàgbùrù otu nwata nwaanyị.Ọ kpọkurù ndị bi na mpaghara ahụ ka ha gaa n’ihu ịkwadò ndị na-arụ ya bụ ọrụ ma nyekwa ha ndụmọdụ ka onye ọbụla n’ime ha ghara ịgbaghàchì aka elekere na ya bụ ezi ọrụ.
Nkwelle–Ezunanka, ma kwuo na iwunye akụnụba n’ụdị ihe ndị ahụ ga-enye aka n’ịkwalite njem nlegharị anya na ego a na-enweta n’ime steeti ahụ.
Akụkọ kọrọ na ka ha abụọ nọ n’ime ụlọ na-akwa iko ka ha chọpụtara na ha enweghịzị ike ikewapụ onwe ha.Nke a pụtara na ha tọkịịrị n’amaghịzị ihe ha ga-eme, ka a na-ekwu, ha bidoro na-enwe ihe mgbu dị egwu.
Yakubu kwuru na ya edikatara ya bụ ihe o kweghịzi ya odidi.Ọ gwara nne na nna nwunye ya ma ha ekwetaghị.Na ọ bụ ya mere ya jiri gaa ala Yoruba gwọta ọgwụ nke dibia nyere ya ka o tinye n’ọbante nwunye ya.
Ya mere, ka ọ gawakwara njem azụmahịa dịka o si eje, nwunye ya pụrụ gakwuru enyi ya nwoke Musa, ka o si eje na mbụ.Ọ bụ ụbọchị ahụ ka iko ha juru.
Mgbe ha nọkatara n’elu akwa n’ihe mgbu, ha bidoro suba ude ruo chi ọbụbọ nke mere ka ndị agbataobi gbawaa ụzọ wee buru ha gawa ụlọọgwụ.Ọ bụ n’ụlọọgwụ ka a nọ kewaa ha abụọ surgery.Ka ọ dị ugbua, ha nọzị n’ụlọọgwụ na-anara ọgwụ maka ịgbasi ike.
Otu o sila dị, otu onye ọlụ ahụike n’ụlọọgwụ ahụ kwuru na ya ekwetaghị na ọ bụ ọgwụ a gwọrọ agwọ mere ya bụ ihe, kama o kwuru na ụdị ihe dị otu ahụ na-adapụta mgbe ụfọdụ na mmekọ nwoke na nwaanyị.
Ya bụ ụlọ ndị be Njaka, bụ nke dị n’okporo ụzọ St.Stephen ná mpaghara Inland Town’, ma bụrụkwa nke e kwùrù na ọkụ gbarìkọrọ ihe niile dị n’ime ya kpamkpam.
O mere ka a mara na ha achọpụtàbèghị ihe kpatara ya bụ ọkụ ọgbụgba, ma sịkwa na nke ahụ ka na-agbagwòju ha anya n’ihi na ọkụ latiririiki adịghị oge ahụ ya bụ ihe mèrè.
O kèlèrè ndị ntororbịa na ndị agbataobi ndị gbataara ha ọsọ enyemaka n’oge ahụ, tupuu ndị ọrụ nsọnyụ ọkụ abịaruo ka ọ gachàrà ihe dịka otù awa ihe niile jiri mee.
Ndị ezinaụlọ ahụ jikwàzịrị ohèrè ahụ wee rịọ enyemaka gọọmenti, ndị ụka, na ndị ọrụ obi ebere ka ha gbatara ha ọsọ enyemaka n’igùzòbè ebe obibi ọzọ, n’ihi na ọ bụ naanị n’ụlọ ahụ ka ha bì.
IGBO sị na nwata a na-agwọ ibì ọ na-eto afọ, ị mara na o nwèrè ihe ọ tọbàrà n’ajọ ọfịa.
O wee bụrụ ya, na ka ọ dị taa, na ndị uwe ojii na steeti Anambra anwụchikọla ndị òtù ohi ọzọ n’Awka bụ isi obodo steeti Anambra, na-agbanyeghị mbọ dị iche-iche ọchịchị steeti ahụ gbàgòrò imemìla ohi na arụrụ ala na steeti.
N’akụkọ dịkwa ka ibè ya, ndị uwe ojii nọ na mpaghara Awada jidekwàrà otu nwaokorobịa ọzọ, bụ maazị Chika Udeze gbakwara ahọ iri abụọ na isii, onye e kwùrù na ọ gàrà kpàkaa ụlọ otu nwoke, bụ maazị Ifeanyi Igwe n’Awada ma zukọsịa ọtụtụ ihe, larie.
Ya bụ ajọ nkịta ji isi anya ọkụ ka e kwùrù na o kwetela n’eziokwu na ya kụrụ ya bụ akụmakụ ma zuokwa ohi n’ebe ọzọ dị iche-iche na mpaghara, ma rịọkwa ka a gbaghàra ya.
E ji aja maasị malite ya nke onye ode akwụkwọ nye bishọọp ụka Katọlik n’Awka dayọsis bụ Fada Michael Muonwe bịara nọchite anya ya bụ bishọọp bụ Most Rev Paulinus Ezeokafor.Fada Muonwe gwara ha na bishọọp sịrị ha jide ka ha ji n’ihi na ọ maara mbọ niile ha na-agba.
N’akụkụ nke ya, ụkọchukwu parish St Anthony’ bụ Fada Columba Okany kelere Bishọp Ezeokafor maka ifunanya ya, tinyere Fada Muonwe onye nọrọ n’isi aja maasị na Fada Anthony Ezeokeke bụ osote chanselọ nke dayọsis maka isonye chụọ aja maasị.O kelewara mmadụ niile.
Onyeisioche mmemme ahụ bụ Ọkammụta Makodi Biereenu-Nnabugwu nyere obere nkọwa maka Anthony dị asọ n’okwu mmalite ya mgbe a gbasara ụka.O kwuru sị na ọ bụ ma ọnwa Juun dị n’abali iri na atọ ka e ji echeta ya afọ ọbụla feastday.
Ndị kansụl na-ahụ maka ụlọụka ahụ n’ozi nnabata ha kọwapụtara mkpa ha nke bụ inweta ebe a na-aga mposi ụdị ọgbara ọhụrụ, tinyekwara mmiri nke na-akọ ha.
Site n’amara Chineke, ndị mmadụ zara ha oku ma kwado ha ka e wee lụpụta ya bụ ihe bụ mkpa ha n’ihi na ndị mmadụ sị n’ugwu na ndịda wee bia mmemme ahụ.
E wetara ya bụ nnukwu mmemme n’isi njedebe site n’ekpere na ngozi nke si n’aka osote ụkọchukwu parish ahụ bụ Fada Augustine Nwatuegwu.
Ọ kpọpụtasịrị uru dị iche-iche dị n’ijikọ aka ọnụ dịka òtù ọrụ, nke gụnyere na ọ ga-eme ka ha nwee ótù obì ma na-emekọ ihe ọnụ, mee ka ọ dịrị ha mfe inweta ma ọ bụ irita ihe ọbụla n’aka gọọmenti,
nye aka n’ikewàpụta ohèrè ọrụ, tinyekwuoro na ọ ga-enye aka n’ụzọ pụtara ìhè n’ịkwàlite ọnọdụ akụnụba steeti Anambra ahụ na ime ka ya bụ steeti bụrụ eji ama àtụ n’ihe gbasaara ịkọpụta erimeri n’ala Nigeria gbaa gbùrùgbúrù.
O kwupùtàrà njikere gọọmenti steeti ahụ dị inye ndị ahụ nkwàdo zuru òkè, ma kpọkuo ha ka ha ka ha na-asọpụrụ isi ụlọ ọrụ na-elekọta ha anya, ma na-emekwa ihe dị iche-iche ha na-eme n’ụzọ iwu kwàdòrò.
ma dụọ ha ka jide kà ha jì, ọ kachasị na ntụnye ha na nkwàdo pụrụ ichè ha na-enye n’ịkwàlite ọganihu na ọnọdụ akụnụba nke ya bụ steeti.
Isi okwu mmemme ahụ nke ahọ a bụ Òtù Ọrụ Maka Ọrụ Dị Mma’, nke pụtara ma a tụgharịa ya na bekee Co-operatives for Decent Work.
Oke mmemme ahụ bụ nke weere ọnọdụ n’ebe obibi gọvanọ dị n’Amawbịa ma bụrụkwa nke dọtara ọtụtụ ndị ukwu ndị ukwu e ji okwu ha agba ìzù n’ihe gbasaara echichi na steeti ahụ,
nke gụnyere eze ọdịnala Ọnịtsha, bụ Igwe Nnaemeka Achebe ògbò ya nke obodo Mbaukwu, bụ Igwe Peter Anugwu nke obodo Nteje,
bụ Igwe Roland Odegbo eze ọdịnala Ọkpụnọ, bụ Igwe Sunday Okafor nke Akwaihedị, bụ Igwe J.A.C Onebụnne, tinyere nke obodo Isseke, bụ Igwe Emmanuel Nnabuife.
Ndị ọzọ gụnyèrè ndị omebe iwu na ndị ọzọ selitere isi n’ọrụ gọọmenti, ndị ndu òtù Ọhaneze Ndị Igbo, na ndị isi ọchịchị obodo.
Na nzaghachi, ndị eze ọdịnala ọhụụ ahụ, nke gụnyere Igwe Ben Anochie nke Umunnachi dị n’okpuru ọchịchị Dunukofia na Igwe Vincent Ijeomah nke Ochuche-Umuodu dị n’okpuru ọchịchị Ọgbaru,
Emume a dara ụda na Cathedral of the Good Shepherd, Enugu’, ebe Archbishop ụka Anglikan dayọsis Enugu bụ Most Rev Emmanuel Chukwuma nọ n’isi emume ofufe nru.Ọ kpọkuru ndị na-eso ụzọ Kraist ka ha na-ekele Chineke oge niile maka ndụ na ahụike.
Site n’isiokwu nke e wetere n’akwụkwọ abụọma, isi nke otu narị na atọ Inye Chineke ekene, Most Rev Chukwuma kwuru na mmadụ na-enweta ngozi na ihunanya dị iche iche n’aka Chineke ụbọchị ọ bụla nke na mgbe ụfọdụ anyị anaghị etozu etozu ịnata n’aka ya.
Ya mere, ọ gwara ndị otu Kraist ka ha na-ebi ezi ndụ ma gbaara njọ ọsọ nke na-egbochi mmadụ ịnata amara Chineke.
Chukwuma kpọkukwara President’ Muhammadu Buhari na ndị gọvanọ na-achị na steeti niile ka ha gbaa mbọ iji kwalite ezi nchekwa n’ala anyị.
Ọ kọwara Dame Ekwueme dịka onye biri ndụ ndidi na ihụnanya n’ebe ndị mmadụ nọ, ma bụrụ ezigbo onye nne.
Aka na-achị steeti Enugu bụ Gọvanọ Ifeanyi Ugwuanyi kelere Chineke maka ndụ na ahụike n’ebe Dame Beatrice Ekwueme nọ.Ọ kọwara ya dịka onye ndụ ya kwesịrị ǹǹomi.
Ndị ọzọ bịara nnukwu mmemme ahụ gụnyere Peter Obi, Emmanuel Iwuanyanwu, Jim Nwobodo, Okwesilieze Nwodo, Laz Ekwueme nwanne Ekwueme lara mmụọ ma bụrụ Igwe na-achị Oko na steeti Anambra na ọtụtụ ndị ọzọ.
N’ịgbasò nke a, gọọmenti steeti Anambra nọrọ nso-nso a wee nweta òtùto site n’aka òtù ọrụ ahụike gọọmenti etiti a kpọrọ National Primary Health Care Development Agency’ maka ezi ọrụ ya na ịgba dị iche-iche ọ na-eti na ngalaba ahụike steeti ahụ.
A nọkwàzịrị na ya bụ njèm wee nye steeti Anambra onyinye nkwanye ùgwù maka ezi ọrụ ha n’ịkwalite ọnọdụ ahụike ọhaneze.
Ka ọ dị ta, ndị uwe ojii na steeti Anambra Steeti anwụchikọọla ndị dị iche-iche a na-enyo ènyò na ha bụ ndị ohi, ndị otu nzuzo na ndị na-apịa ụmụnwaanyị ọkụ n’ike.
Ya bụ amụmà ọrụ bụ nke weere ọnọdụ na mpaghara ebe dị iche-iche, ma bụrụkwa nke ndị òtù ọrụ ahụ gàghàrịrị n’ọtụtụ ebe n’ihi ya ịhụ na ileta ka o si aga.
A HỌPỤTALA otu nwaanyị onye Nigeria, Kemi Badenotch dịka minista na mba United Kingdom.Ọ ga-esonyezi na ndị ọchịchị cabinet nke onye ọchịchị Prime Minister’ a họpụtara ọhụrụ bụ Boris Johnson.
Ọ biri na Lagos na America mgbe ọ dị na nwata ma mechaa laghachi UK mgbe ọ dị afọ iri na isii.Onye Anglo-Irish bụ Hamish Badenotch lụrụ ya dịka nwunye ya n’afọ 2012.
Banyere nhọpụta ahụ, o kwuru sị Obi dị m ụtọ banyere nhọpụta a nke ga-enyere m aka ịtụnye ụtụ nke m ka ihe wee dị mma.Ọ gara n’ihu kwuo na ya ga-agba mbọ rụọ ọrụ nkeọma n’akpaghị oke.
N’okwuchukwu, Bishop Ezeokafor kpọkuru ndị ụka ka ha na-eme nke ọma n’ihi na onweghị onye ma mgbe ọ ga-ahapụ ụwa, maka na eligwe bụ ụlọ anyị.
Ụkọchukwu Parish ahụ bụ Fada Emmanuel Ezenwata kọwara Oriakụ Ezeani dịka onye na-agba mbọ nke ukwuu n’ụlọụka.O kwuru sị na ọ bụ ya bụ onye mbụ na-abịa ụka ma na-ebidokwa ekpere n’ụka ụzọ ụtụtụ kwa ụbọchị.
Otu onye nne CWO n’ụlọụka ahụ, ma bụrụkwa onye ụmụnna ya bụ Oriakụ Cordelia Ezego,  kwuru sị Nwaanyị a dị ike n’ekpere, ọ dị umeala, ọ zụkwara ụmụ ya nkeọma.
John Paul Okoye n’aha ndị gụrụ n’ụlọakwụkwọ Holy Family Spiritual Year Seminary, Okpuno, afọ 201819 kwuru na ha bịara mmemme ahụ n’ihi na Fada Ezeani, onye nne ya nwụrụ kụiiri ha ma na-ahụkwa maka ndụ mmụọ ha.
A mụrụ Oriakụ Felicia Ezeani n’ezinaụlọ Cyril Oguadi, nke Ukunu Agulu, e jikọrọ ya na Basil Ezeani nke Umunnonwu dịkwa n’otu Agulu ahụ ọnụ dịka di na nwunye.Chineke ji ọtụtụ ụmụ gọzie ha.
Dịka onye na-ekpere Chineke n’ime mmụọ na eziokwu, o biri ezigbo ndụ kwesịrị ǹǹomị.Ọ gbara afọ iri isii na asaa tupu ọ laa mmụọ.
Ọ bụ kọmishọna na-ahụ maka ahụike na steeti Anambra, bụ Dọkịta Vincent Ọkpala kwupùtàrà nke a oge ya na ndị nta akụkọ na-akparịta ụka n’isi ụlọ ya dị n’Awka bànyere mmemme ụbọchị ọrịa ịba ọcha n’anya na mba ụwa nke ahọ 2019.
O mekwàzịrị ka a mara na gọọmenti steeti ahụ na-agbasi mbọ ike esepughị aka ma na-ebukwa agha dị egwu ịhụ na e memìlàrà ya bụ ọrịa ma nyekwa ya ọsọ ụkwụ erughị ala na steeti ahụ.
Na ntụnye nke ya, onyeisi nhazi atụmatụ ahụike ọhaneze na steeti ahụ, bụ Dọkịta Udechukwu Onyejimbe kọwara mkpa ọ dị na e nyèrè ya ajọ ọrịa ahụ ọsọ na steeti ahụ, ma kpọkwazie òkù ka onye ọbụla tinye aka n’ọrụ ịhụ na nke ahụ pụtara ìhè na ya bụ steeti.
Isiokwu mmemme ahụ nke ahọ a bụ Tinye Ego n’Imemìlà Ọrịa Ịba Ọcha n’Anya, nke pụtara, ma a sụgharịa ya Invest in Eliminating Hepatitis.
Ezezemali kwere.Mgbe ha ruru ala ndị mmụọ, ndị mụọ niile pụtara, ma okenye ma nwata na-agba egwu, na-enwe aǹụrị na ekele Ezezemali na-akpọ ya nwunye ha.
Ọtụtụ ndị mmụọ ahụ na-atụ ụjọ n’ile anya nke ukwuu ma Ezezemali kwudosiri ike n’ihi ihe Ojokoudene gwara ya.Mgbe ha buteere Ezezemali nri ka o rie, Ezezemali guba egwu sị
Ndị mmụọ wee were iwe sị Ojokoudene ya kpọghachiri Ezezemali nne ya na nna ya n’obodo ha.Mgbe ha batara oke ụzụ tụrụ n’obodo n’ihi na ha che na Ezezemali alaala ala ndị mmụọ nke nlaghachị azụ adịghị.
Ndị bụ nne na nna zụọnụ ụmụ ụnụ nkeọma ka ha baara onwe ha na unu uru.Ụmụaka kpacharanụ anya ụnụ ma sọpụrụ ndị mụrụ ụnụ.
NDỊ obodo Ihe nke dị n’okpuru ọchịchị Awgu na steeti Enugu e nwetabeghị onwe ha na nnukwu ihe mgbagwoju anya dapụtara n’Eke, nke bụ ahịa ha na-azụ, na nwa mgbe gara aga.
N’ihe dịka elekere isii nke mgbede ụbọchị Eke ahụ, ka a zụkatara ahịa ozu udele sitere n’elu na-ada n’ahịa ahụ n’ike n’ike.Ụfọdụ ka e kwuru na ha danyechara n’elu gbamgbam ọdụ ahịa.
Ndị na-ahụ maka ahụike anụmanụ veterinary officers si n’isi ọchịchị gọọmenti Awgu wee bịa maka ịchọpụta nke bụ eziokwu na ya bụ ihe.
Ha bukọọrọ ozu udele ndị ahụ lie ma kwụsịkwa ijiji si n’elu na ala wee wụchaa n’Eke ahụ.N’ikpeazụ, ha weere anụ e gburu ụbọchị ahụ laa maka nnyocha.
Rabiu, ya bụ onye Hausa kwuputara nke bụ eziokwu kwuru sị, Mgbe m hụrụ ihe na-emenụ, agwara m Ike na o kwesịghị ikwe ka onye ezi bịa mebiere anyị ahịa mana ọ sịrị m na ya amaghị na ọ bụ ka ọ ga-esi dapụta.
A kọkwara na Ike, yaabụ nwoke mere ihe ahụ, kwuru na onye dibịa ahụ kwụrụ ya ezigbo ụgwọ ka o wee gbutere ya ọtụtụ udele.
Ọtụtụ ndị bịara n’ahịa ahụ ịmata ka o si mee.Ha gụnyere onyeisi kansụl Awgu bụ Stanley Okeke na ndị ọchịchị obodo.
Obi umeala dị n’ọchịchị ya gosiri na ọchịchị ya sitere n’aka Chukwu.Ọchịchị Obiano yiri ọchịchị Solomon n’akwụkwọ nsọ.Chukwu wepuuru Solomon agha nakwa ọtụtụ nsogbu nke mere ihe jiri gara ya nkeọma.
N’agbanyeghị na nna ya nwụrụ n’oge,o meghị ya ka ọ laghachị azụ n’ihe Chukwu kwuru banyere ndụ ya.O rubere isi wee ruo ogogo dị elu n’ụlọ ọbaego.Ọ bụ obi umeala ya mere e jiri kpọlite ya dịka onye  ndu nke steeti Anambra.
Kemgbe a kpọlitere ya dịka onye ndu steeti Anambra, ọ bụ onye na-eguzo n’okwu ọnụ ya, ọ dịghị ekwe nkwa ọ gaghị eme, ọ dịghị ebi ndụ dịka ụfọdụ ndị ndọrọndọrọ ọchịchị ndị ọzọ.
Ihe e ji etu ya Akpokuedike Aguleri bụ na ọ bụ onye na-adịghị agba nkiti mgbe ndị nke ya kpọrọ ya.N’ezie ,aha ndị obodo ya kpọrọ ya bụ iji gosi na ha hụrụ ma mara ọlụ niile ọ na-alụ.
Ọ bụghị ugbu a ọ bụ gọvanọ ka ọ malitere afọọma ya, ọ malitere ya tupu ọ bụrụ gọvanọ.Ọ bụ onye na-eji nwayọọ eso ihe niile ọbụla ọ na-eme, nke mere ka o nwee udo n’ọchịchị ya nakwa akụkụ niile nke steeti Anambra.
Ụfọdụ ihe o megoro dịka gọvanọ steeti Anambra gụnyere ime ka egwu na ụjọ niile dị na steeti a bụrụzie akụkọ mgbe ochie.Oge mbụ, chi jibe, onye ọbụla a na-achọ ebe ọ ga-agbalaga, mana taa, ọchịchị nwaamadi a emeela ka onye ọbụla na-emechi anya ya abụọ n’abalị.
Ọchịchị ya pụtakwara ihe n’ebe ndị na-azụ ahịa nọ, n’akụkụ ndị ọlụ oyibo, ndị ọlụugbo w.d.g.Nwaamadi a emeela ka aha Anambra pụta ihe na mba ụwa niile.
A bịa n’akụkụ agụmakwụkwọ, ndị Anambra eturula ugo n’ụzọ dị iche iche na mba ụwa niile.N’akụkụ ndị ntorobịa na-azụ ahịa, ọ bụghị sọọsọ izụ ahịa kama ọ bụ ha zụchaa,enye ha ihe ha ga-eji bido nke ha.
A bịa n’ihe gbasara egwuru egwu ndị Anambra kemgbe odogwu a malitere chịba, ha na-enwe ihu ọma, na-enweta mmeri ma na-anatakwa akara ugo dị iche iche.
Ọgbụgba afọ iri isii na anọ ya abụghị sọọsọ n’afọ kama ọ bụ ma n’uche.Dịka ọ na-agba afọ ọhụrụ a, ka amamihe dị n’ime ya na-agawanye n’ihu.
Ọ ga-ahapụwaziri gọọmentị Nigeria akọrọngwa ya ndịApple Macbook Air laptop, Iphone X mobile phone na Wifi Router’.Akọrọngwa ndị ahụ bụ ndị o ji alụ ọlụ ọjọọ , ma bụrụkwa ndị a natara ya oge a nwụchịkọrọ ya.
O kwuru na amụma ịkpọchisi ụlọ ọrụ a ha màlitere imezuputa ugbua ga-eme ka ọtụtụ mmadụ na ụlọ ọrụ màlite ịtụ ụtụ isi ha n’ụzọ na n’oge kwesiri ekwesi, ma kwukwazie na onye ọbụla nwara ànwà, tiwaa,
gbapee ma ọ bụ kpọpee ụlọ ọrụ ndị ahụ ha kpọchiri ga-abụ onye a ga-akpụpụ ụlọ ikpe ma wèré ùsòrò iwu nyụchaa ya anya, n’ihi na gọọmenti agaghị ada mbà n’imezùpúta atụmatụ ahụ o ji n’aka n’uju.
ụlọ ọrụ Suburd Consortium dị n’Awka, bụ ndị ji ụgwọ ụtụ karịrị nde Naịra ise màlite n’agbàtà ọnwa Jenụwarị ahọ 2011, wee ruo ọnwa Ekeresimeesi ahọ 2016 
ụlọ ọrụ Ejiamatu Microfinance Bank dị n’Ojoto, bụ nke ji ụgwọ karịrị nde Naịra iri na isii ụlọ ọrụ Delendu Aluminium Manufacturing dị n’Onitsha, nke ji ụgwọ karịrị nde Naịra asatọ, ụlọ akwụkwọ Good News Academy, Ogidi, ji ụgwọ ruru narị puku Naịra asaa, tinyere ọtụtụ ndị ọzọ.
Ụmụakwụkwọ Anambra ahụ gara ya bụ asọmpi bụ maazị Meshack Ugwuishi, maazị Onyedika Chuka-Umeora, maazị Chukwualụka Nwachukwu, na maazị Dominic Machi, ma bụrụkwa ndị nwetara mmeri site n’ihe ha jiri aka ha rụọ, bụ nke ha kpọrọ
Adaptable Alternative Power Supply for Sub-Saharan Africa’.Ya bụ akụrụngwa bụ igwe na-ewèta ọkụ, site n’igwè solar bụ nke na-enyere ya aka ịdọta ike sitere n’anyanwụ, jìgide ike ahụ wee na-ekesà ya dịka ọkụ n’ụlọ, ma ọ bụ n’ụlọ ọrụ.
N’okwu ya n’Awka dịka ọ na-anabata ndị ahụ, aka na-achị steeti ahụ bụ gọvanọ Willie Obianọ, nke onye nọchitere anya ya bụ osote ya bụ dọkịta Nkem Okeke kwupùtara nnọọ na steeti ahụ na-eme nke ọma na ngalaba agụmakwụkwọ nakwa ngalaba niile.
O kwuru na Anambra nwere nnọọ ụmụakụkwọ nwere ezi ọgụgụ isi a chọrọ iji wee soro ndị sitere mba ụwa dị iche iche wee sọọ mpi ma nwetekwa mmeri dị ịtụ n’anya, ma kwuo na naanị ihe ha chọrọ bụ agbamume na nkwàdo.
O kwukwazịrị na ọchịchị nọ ugbua na steeti ahụ agaghị ada mbà chaa chaa na nkwàdo ọ na-enye ụmụakwụkwọ na ngalaba agụmakwụkwọ ya bụ steeti.
Na mbụ n’okwu mmalite ya, kọmishọna steeti ahụ na-ahụ maka agụmakwụkwọ, bụ ọkammụta Kate Omenụgha mere ka a mara na nturu ugo ahụ ụmụakwụkwọ ahụ nwètara bụ n’ihi ịgbà dara ụda gọvanọ Obianọ tigoro na ngalaba mmụta steeti ahụ.
Ndị St Patrick’ buru ụzọ kụrụ bandị n’ụtụtụ Satọdee ahụ gagharịa.Ha si n’ụlọụka ha kụrụ ya gaa Nkwo Amenyi wee lọchighatakwa.
Ka nke ahụ gachara, ụkọchukwu nọ n’isi n’ụlọụka ahụ Cathedral Administrator’ bụ Rev Fr’.Mathew Attansey kara aja maasị dị asọ ebe ọ nọ gwa ha ka ha ñomie Mary, nne dị asọ ma tọọrọ ụmụ ha ezi ukpụrụ.
Ọ kpọkuru ndị nne ka ha na-apụta apụta ka ha wee lụọ ọlụ n’obi ọcha.O kwuru si, ị pụta ịmụta ihe wee na-alụ ọlụ n’ezinaụlọ gị.Ka ndị nne na-aza oku a na-akpọ ha ka ha wee na-amụta.
OTU nwata akwụkwọ nke Ijo Mimo High School, Akure,’ aha ya bụ Temitayo Oluwole esila n’elu osisi mango daa wee nwụọ.
E kwuru na ọ bụ onyenkuzi ha, Oriaku Kura ziri ya ka ọ ghọtara ya mango ka ha mechara ọmụmụ  ihe ụbọchị Satọdee.
Nwata akwụkwọ ahụ bụ onyeisi ụmụakwụkwọ senior prefect’ bụ onye nke anọ darala ma nwụọ n’osisi mango ahụ nke pụtara na ụmụakwụkwọ atọ anwụọla na mango ahụ na mbụ.
Mgbe ọ dara ada ahụ ma kụọ isi n’ala, a gbara mbọ izọ ndụ ya site n’ibu ya gaa ụlọọgwụ atọ tupu ọ nwụọ na Trauma Centre,’  Ondo.
N’okwu ọ gwara ndị nta akụkọ n’Akure, onye uweojii image maker’ nke steeti ahụ Femi Joseph kwuru  na ahụbeghị onye nkuzi ahụ ziri Temitayo ka ọ ghọtara ya mango, wee nye iwu ka o jiri ọsọ wụchaa n’ogige ndị uweoji.
O nyere nwunye ya bụ Mariam Essien iwu ka ọ hapụ ịdị na-enwe mmekọrịta n’ebe ndị agbataobi ha nọ.Di na nwunye ahụ ebiela afọ olemole ma jide ụmụ abụọ.
Onye uweojii okwu dị n’aka n’akụkụ nke ya kwuru na nsogbụ dapụtara ụbọchị ya bụ nwoke lọtara ọlụ wee hụ nwunye ya n’usoekwu kitchen ebe ya na nwunye onye agbataobi ha na-akpa nkata.
O kwuru na nwoke ahụ ji iwe na nwunye ya nupuuru ya isi wee buru mmiri gbọrọ agbọ nke nwunye ya sinyere iji see semovita wee wụọ ya.
Ka ọ dị ugbu a, onye Majie ji ya bụ okwu, Oriaku O.A Teluwo enyela iwu ka a tọhapụgodụ Essien bail n’ọnọdụ ịkwu otu narị naira tinyekwara otu onye maara ya surety n’ụdị ọnụ ego ahụkwa.O kwuru na ọ ga-anọgọdu na nga ruo mgbe o wetezuru ihe e kwuru.
E yigharịrị ikpe ahụ ka ọ dịbazie ma ọnwa April dị n’ụbọchị iri na asaa ebe onye a wụrụ mmiri ọkụ ka nọ n’ụlọọgwụ ka a mara ma ọ ga-adị mma.
Mmemme akwamozu ahụ, nke e mere màlite n’abalị iri abụọ na asatọ wee ruo n’abalị iri atọ na otù nke ọnwa Maachị ahọ a bụ nke weere ọnọdụ n’ezinụlọ be di ya dị n’Umuhu Ụkpọr, bụ isi obodo okpuru ọchịchị Nnewi South nke steeti Anambra.
Ndị oriakụ ụmụ Mama Josephine, nke gụnyere oriakụ Paulyn Nwachukwu, oriakụ Ify Nwachukwu na oriakụ Ijeoma Nwachukwu, tínyéré ụmụ-ụmụ ya,
nke gụnyere nwaada Ebere Nwachukwu na maazị Nọnso Nwachukwu gbàkwàrà ezi àmà bànyere ezi ọrụ na ezi ndụ nke mama bìrì n’ụwa, ma kwuo na ha ga-esòsi ụkpụrụ ahụ ọ tọbara ha ike, iji wee biekwa ndụ zuru òkè dịka ya onwe ya bìrì.
Onyeisioche Director-General’ nke NAFDAC bụ Ọkammụta Moji Adeyeye n’ozi ya dọrọ ndị mmadụ aka na ntị ma kwuo na e ji asụsụ bekee English na French’ wee depụta ihe n’ọgwụ ọjọọ ahụ.
Nwaanyị ahụ nọ n’isi na NAFDAC kọwara na ndị na-alụ ọgwụ Dukoral Oral Chorela Vaccine’ nke ezigbo ya bụ Valneva Canada Inc’ enweghị akara NAFDAC.N’ihi ya ọ dọrọ ndị nile na-ere ma na-ekesa ọgwụ tinyere ndị na-atụ mgbere ya ka ha kpachara anya ha.
Maazị Dandaura gàzịrị n’ihu mee ka a mara na a kà na-eme nnyòcha miri èmì bànyere nkè ahụ, nke mgbe e mechara ya, a kpụpụ ndị ahụ ụlọ ikpe ma were usoro iwu nyụchaa ha anya.
Okoli, onye kwupụtara nke a site n’okwu ọ gwara ndị News Agency of Nigeria’ NAN Abuja kọwara ogbugbu ahụ e gburu ya bụ nwa amadị dịka nke jọgburu onwe ya.
O kwuru na ogbugbu ahụ bụ nke dapụtara site n’ihe gbasara nsọgbụ ajọ otu nzuzo  cult’ nke dị n’etiti ndị Nigeria bị mba South Africa.
O kwupụtara na a gbagburu ya bụ nwoke onye nke e jiri Ire wee mara na Sunnysidde Pretoria South Africa.
Ọ gara n’ihu kọwaa na ọtụtụ ndị Nigeria atufuola ndụ ha site n’ihe gbasara otu ọjọọ ihe karịrị mmadụ iri abụọ na ise n’ime afọ abụọ.
Ọ rịọzịrị ndị isi ọchịchị mba ahụ ka ha na-eleru anya n’okwu nile nke dapụtara oge ọbụla ma kpee ikpe ziri ezi.
Onye bụ Consul General’ nke Nigeria na Johannesburg South Africa, Maazị Godwin Adama kwukwara sị ogbugbu nke gbadoro ụkwụ na ihe gbasara otu ọjọọ cult’ n’ime ụmụ Nigeria agafeela oke na South Africa.
N’okwu ya banyere nke ahụ, kọmishọna steeti ahụ na-ahụ maka gburugburu, bụ maazị Mike Okonkwọ kwuru na nnwụchikọ ahụ a nwụchikọrọ ndị ahụ dabara nnọọ adaba na mbọ gọọmenti steeti ahụ na-agba ịhụ na e gbochiri nsogbo na mkpamkpa nke ólùlù, mbize na idè mmiri na-akpa na steeti ahụ.
O mere ka a mara na mmiri ahụ ndị ahụ na-asapụta ma na-agbachikakwa n’okirikiri ebe ahụ niile oge ha na-asa ụgbọala nà-emebisi okporo ụzọ na gburugburu ebe ahụ, n’ihi na ebe ahụ abụghị ebe kwesiri ekwesi ịnọ wee mee ihe dị otu ahụ chaa chaa.
Ọ kwara àrịrị na a dọọla ndị ahụ aka ntị ọtụtụ ùgboro ma degakwara ha akwụkwọ ka ha kwagharịa ọnọdụ ha ma kwụsị ime ihe dị òtù ahụ n’ebe ahụ, mana ha añaghịdịrị ntị, ma ya fọdụzie irube isi, wee ruzie ugbu a nwụchikọrọ ha.
N’okwu ya bànyere nke ahụ, osote onyeisi oche òtù ahụ jikọtara ndị na-anya Keke na maaghara ahụ, bụ maazị Ekene Ifediata mere ka a mara na ọ bụ ụbọchị Mọndee ka ndị ahụ a na-enyo ènyò na ha na-anakọsị ego n’ụzọ iwu na-akwàdòghị kụrụ onye òtù ha ihe ọkụkụ ahụ,
nke na o kubìchaalarị ume, tupu e buruzie ya gaa n’ụlọ ọgwụ, ebe ọ bụ naanị site n’inye aka Chineka ka e jiri megide ya ihe, o wee laghachita azụ, wee dịkwa ndụ ọzọ.
O kwuru na ndị ahụ na-akapụ ha òtù puku Naịra kwà ụbọchị na mpaghara nnukwu ahịa Ọnịtsha, ebe ndị òtù ọzọ na-akapụkwa ha otu puku Naịra ọzọ na mpaghara ụzọ nke siri Ọnịtsha gaba Owerri, na-agbanyeghị akwụkwọ ikike niile ha na-azụkọsị.
Ọ sịkwa na ọ bụ otu a ka ndị ahụ sì anakọsị ha ego ụbọchị ọbụla, na-agbanyeghị na gọọmenti steeti ahụ amàchiela ihe dị òtù ahụ.Ọ kpọkùzịrị aka na-achị steeti ahụ, bụ gọvanọ Obianọ na kọmishọna steeti ahụ na-ahụ maka azụmahịa,
ADA Anambra gbara afọ iri na otu 11 aha ya bụ Amarachukwu Akwuobi, onye nke na-agụ akwụkwọ na Ladyswell International School’ nke dị na Dublin, Ireland, eturula  ugo dịka ọka ibe n’asompi edemede nke onyeisi ala mba ahụ Irish Prime Minister’s School Writing Competition.
Nwaada Akwuobi, onye nke ezinaụlọ ya bi na mba Ireland bụ onye Aguleri nke dị n’okpuru ọchịchị Anambra East na steeti Anambra.
Ọ bụ nwa Dọkịnta Jossy Akwuobi, onye nke bikwa na mba ahụ.Edemebe ahụ nke onyeisiala mba Ireland bụ nke ụmụakwụkwọ mba ahụ na-emerube ma bụrụkwa nke na-ekwo ekwo.
Ogbugbu egburu ndị a biara ka ọgachara izu ole na ole ndị Fulani na-achị ehi wakporo nwatakiri nwagbọghọ Mada, meruo ya ahụ ma gbukwaa ya.Nke a butere ọgbaghara n’etiti ndị obodo ahụ na ndị Fulani na-achị ehi.
Onye omebe iwu na-anọchite anya okpuru ọchịchị Akwanga n’ụlọ omebe iwu ala anyị bụ Senale bụ Philip Gyunka kwuru ezinaụlọ ahụ na-emerube emume igu nwa aha bụ ndị egburu nna, nne na nwa ha nwoke na ya bụ nwakpo.
Ọ gakwara n’ihu katọọ ogbugbo egburu ndị a, okwukwara na nwaanyị dị ime na okenye nke gafegoro afọ otu nari bụ ndị alakwara ndụ ha n’ike.Omekwara ka anyị mata na ndị a gburu ụmụnwaanyị na ụmụaka aka ha dị ọcha.
Onyeisi obodo Mada bụ Samuel Gamu-yare kwuru na ihe nke a mere ha dịka egbe igwe nke n’agba n’abalị.Okwukwara na mgbe ha kpọtụrụ ndị uweojii nọ na mpaghara ahụ, na ndị isi aba okpu a alalari.
O mekwara ka anyị mata na ndị oji egbe aga nwere mkparita ụka ha na ndị na emerube mmemme ahụ tupu ha agbaba egbe aghara aghara, n’ụfọdụ ndị oji egbe aga bụ ndị ha hụrụ ihu ha nke ọma bụrụkwa ndị enyefegworo aha ha n’aka ndị ọlụ nchekwa.
Okwukwaziri na ajọ ọnọdụ a bụ ihe ha na-atụghị anya ya, na nke agbagwojuru ha anya bụ na obodo Mada bụ obodo ọma nke e ji udo na ihunanya na idi n’otu were mara na ha amaghịzị ihe mere ndị otu Fulani na-achị ehi ga-eji tinye ha n’ajọ ọnọdụ a.
Kọmishọna, site n’ozi ahụ gakwara n’ihu kpọkuo onye ọbụla na steeti ahụ ka o nye aka n’ịkwàlite na ịhụ na e nwere ezi ọnọdụ gburugburu bụ ịgbà, dịka ọ bụ ihe dị oke mkpà ga-ényékwa aka n’ịkwàlite mmepe na ịma mma nke steeti ahụ.
Onye ọbụla nupùrù isi na ntuzi aka ahụ ma kachie ntị na-ebugharị ma ọ bụ na-ere ahịa n’okporo ụzọ, dịka ozi ahụ siri kwuo, ga-abụzịkwa onye a ga-anwụchikọ, kpụpụ ụlọ ikpe ozigbo, ma were usoro iwu tie ya mmanwụ.
Anyị ga-echeta na ọtụtụ ndị mmadụ atụfuola ndị ha na nke ndị ha hụrụ n’anya site n’ịzụ ahịa mbugharị na ịzụ ahịa n’okporo ụzọ, n’ihi ọtụtụ ihe egwu dị iche iche na-esi na ya apụtakarị oge ọbụla.
Ọnwụ nwata nwaanyị ahụ gbagwojuru ndị mmadụ anya n’ihi na ha amaghị ihe kpatara ya.Ebe ụfọdụ na-ekwu na o gburu onwe ya ndị ụfọdụ na-ekwu na e gburu ya egbu.
Nwa amadi a, onye a maara dịka Mmili ka a gbàgburu n’ime ụgbọala ya ụbọchị Tuuzdee mgbe ọ gara ịzụrụ onwe ya ihe n’ahịa Oyè Nimo, bụkwazị ebe a nọrọ wee kwàá mgbọ dị egwù site n’aka ndị a maghị ndị ha bụ.
Dịka ozi a kụpụrụ site n’aka onye na-ahụ maka mmekọrịta ọhanaeze na ndị uwe ojii na steeti ahụ, bụ maazị Harụna Mọhamed, siri kọwaa, ebelebe ahụ gbùrù ka o jiri nkeji iri na asatọ gafèé elekere asatọ nke anyasị, bụ oge ndị ahụ màlitere gbaba egbè aghara aghara n’ahịa ahụ.
N’okwu dịkwa ka ibè ya, gọọmenti steeti Anambra adịlarị na mbụ katọọ ogbugbu ahụ e gburu ya bụ nwa amadi, ma kọwaa ya dịka nke jọgburu ònwé ya na nke na-agba anya mmiri.
N’ozi a kụpụzịrị site n’aka ya bụ kọmishọna n’aha gọọmenti Anambra, ọchịchị steeti ahụ àmápụtala ma kwe nkwà inye mmadụ ọbụla gba ezi àmà ma ọ bụ wèta ozi ga-edubànye ma nye aka n’ijide ndị gburu nwa amadi ahụ ego dị nde Naịra ise.
N’oge gara aga, maazị Frank Anthony Igboka bụ onye ome iwu, n’ụlọ ọgbakọ omebe iwu steeti Anambra, bụ ebe ọ nọchitere anya ọgbọ nta nkwàdo Njikọka malite n’ahọ 1999 ruo n’ahọ 2003.
Nke a bụ nke e mere ka a mara site n’ozi a kụpụrụ nso nso a, bụkwa nke onye na-ahụ maka mmekọrịta ọhanaeze na ndị uwe ojii na steeti ahụ, bụ maazị Harụna Mọhammed binyèrè aka na ya.
nwụchikọọ iri na asatọ n’agbata ụzọ Enugwu-UkwuNimoNise, wee jidezie iri asaa na asaa n’Achalla.Ndị ọzọ bụkwazị ndị e jidere site n’ebe dị iche iche, nke gụnyere Ọnịtsha, Awada, Urum, Ogbunike, Amawbia, Ukwulu, Ukpo na ebe ndị ọzọ.
Ozi ahụ gara n’ihu kọwaa na ihe e nwekọtara n’aka ndị ahụ gụmma ògè, anyike, tinyéré akwụkwọ kpọrọ nkụ a mazụrụ amazụ, bụ nke a na-enyo na ọ bụ ìgbó.
Ha mere mmemme iji weta ezi mmekọrịta na ihụnanya zuru oke re-union n’etiti ndị ọlụ na onyeisi, tinyekwara ndị lagoro ezumike n’ọlọ ọlụ ahụ.
E ji ekpere ngọzị benediction were mee ya nke Rev.Fr Peter Andrew Ibeazor nke St Thomas Aquinas Parish G.R.A Awka’ nọ n’isi ya.Onyisi Managing Director nke ụlọ ọlụ ahụ bụ Sir’ Chuka Nnabuife kọwara na mmemme ahụ bụ maka udo ka obi dajụọ onye ọbụla bu iwe n’obi.
Fr Ibeazor rụtụrụ aka na ime udo dị mma makana a na-esi na mmụọ jebe ije wee pụta n’ife.Ọ kpọkuru ndị mmadụ ka ha pụta kwuo ka o si dịrị ha.O kwuru si onye mara ebe e mejọrọ ya, o kwuo.
Maazi Ubani, onyeisioche otu nhazi mmemme ahụ ma bụrụkwa onye nagworo ezumike nka na Maazị Ekemezie bụ onye nọkwa ezumike nka kwuru na ndị e mejọrọ hiri nne.Ha rụtụrụ aka ụzọ dị iche iche e si wee mejọọ ha, kemgbe ọtụtụ afọ gara aga.
N’ime ihe nile, ụkọchukwu nọ n’isi emume bụ Fr Ibeazor kwupụtara afọ ojuju o nwere maka ọgbakọ ahọ.Ọ rịọrọ Chineke ka ọ gọzie ụlọ ọlụ ANPC.
Ụkọchukwu ahụ nyekwara ndị ọlụ ndụmọdụ ka ha na-enyere onye nọ n’isi aka, ka e wee na-enwe ezi mmekọrịta.O kelere ha ma chetakwa mkpa ọ dị ịdị na-eme ụdị emume ahụ makana e ribie anụ e were azụ kwụọ ụgwọ.
Onyisi ụlọ ọlụ ANPC, Sir’ Chuka Nnabuife dịka onye isi, rịọrọ mmadụ nile ndị e mejọrọ mgbahara ka udo wee chịa ma kwekwa nkwa inye ha nkwado bụ ịgba.
Ụkọchukwu gakwara n’ihu gwa ndị ọlụ ka ha gwa onwe ha eziokwu ma mata ụzọ dị iche iche ha siri mejọọ.Ọ gwara ha na ha kwesịkwara ịrịọ onyisi mgbaghara.
Oriakụ Oby Odiaka, onyeisi ngalaba mgbakọ na nwepụ Accounts n’aha ndị ọlụ ANPC rịọrọ onyeisi, Sir Nnabuife mgbaghara ma kwe ya nkwa ịgbanwe n’ụzọ ka mma.N’aha ndị ANPC lagoro ezumike nka, ABC Ubani rịọkwara onyisi mgbaghara.Fr Ibeazor n’aha ụka rịọkwara mmadụ nile ka ha gbaghara.
O kwuru na ha mee nke ahụ, na ọ ga-abara ha uru.O jikwa ohere ahụ kọwaa mkpa ọ dị ịkpọku Chukwu mụọ nsọ.
N’ekene mmechi, Maazị Onugha kelere ụkọchukwu na mmadụ nile maka oke mmemme ahụ.Sir Nnabuife kelekwara ụkọchukwu na mmadụ nile.Ebe nile wee bụrụ ọñụ ọñụ.
N’ikpeazu e jizi ekpere na abụ otito wee mechie ụka ngozi ahụ.Ihe pụtakarịchara ihe gụnyere ịgọzị mmiri nsọ nke ụkọchukwu fere ma hafezie Sir Nnabuife n’aka, o wee fezuo ya ụlọ ọlụ ahụ nile, ebe ndị ọlụ ji abụ na egwu wee na-eso ya n’azụ.
Nwa ọhụrụ ahụ e rere bụ nwa nwanne otu n’ime ha, ma bụrụ nke ha rere n’ọnụego narị naịra atọ N300,000 A nwụchịkọrọ nwaanyị ahụ n’Ovoko nke dị n’okpuru ọchịchị Igbo Eze South’ na steeti ahụ.
Ọ bụ ndị ọlụ nchekwa steeti ahụ bụ ndị zọpụtara nwa ọhụrụ ahụ bụ ndị nke e resịrị ndị mgbere mmadụ ma hafee ndị kpara nkata ahụ n’aka ndị uweojii.
Otu n’ime ndị ahụ aka kpaara bụ onye ụmụgbabe Ovoko kwuputara na ọ bụ otu nwaanyị aha ya bụ Ekutosi rịọrọ ya ka o nyere ya aka ree nwa nwanne ya nwaanyị n’ihi na ha achọghị nwata ahụ n’ezinaụlọ ha.
Otu o sila dị, nwaanyị ahụ onye nke a nwuchikọrọ n’Ovoko duuru ụfọdụ ndị uweojii gaa na nke nwaanyị ahụ o resịrị nwa ebe a nọ zọpụta nwa ahụ.
Onye mụrụ nwa ahụ aha ya bụ Tochi bụ onye nke e nwetere n’ime ụlọ nwanne ya nwaanyị ka ọ na-agba ọbara n’ihi nsogbu o nwetere n’ịmụ nwa, e wee kpọga ya ụlọọgwụ.
Ya bụ nne nwa si Obollo Afor, n’okpuru ọchịchị Udenu na steeti ahụ bụ  onye na-akwa baro wheelbarrow onye Amachalla n’Igbo Eze North’ n’otu steeti ahụ tụbara ya ime.
Ka o si dị ugbua, ndị uweojii nke steeti Enugu ekwela nkwa iforo ntutu ha taa ịhụ na a kụsuru ndị nile aka ha dị n’ịtụ mgbere ụmụaka na steeti ahụ.
A kaara ya ụka na St Mary’s Catholic Church, Abubor Nnewichi Nnewi tupu e lie ya n’ihi na o zuru oke n’ụka.
Diọkpara ya bụ Malizu Iwudoh kọwara ya dịka onye eziokwu, onye maara ihe ekwe na-akụ ma bụrụkwa onye kwetara na ezi aha ka ego.O kwuru sị Nnam hụrụ ezinaụlọ ya na mmadu niile n’anya, tinyekwara Chineke na ụka.
O kelere bishọpụ nke dayosis Nnewi bụ Most Rev.Hilary Okeke onye kaara nna ya maasị nche abalị akwamozu ma kelekwaa vicar-general’ dayosis ahụ bu Msgr Patrick Anichebe Ezeobata, onye nke no n’isi emume n’ụka elimozi.
O kelekwara ọtụtụ ndị ụkọchukwu si ugwu na ndida wee bia n’ihi na ka onye si eme ka atañụ si akpọ ya.
Ọ gakwara n’ihu kelee Igwe Nnewi Igwe na-eje ụka Igwe Orizu na ndị okpu mmee mmee ya na ha na-alụ ọlụ nke E.S.Iwudoh bụ otu onye n’ime ha.
Ndi Nigerian Union of Pensioners jukwara ebe niile n’ihi na ọ bụ onye otu ha nwụrụ.e bunyekwara ha ụkpa ekele nke ha n’ihi igba mbọ.
Otu din a nwunye na ụmụnwaanyi abụọ ọzọ ndị kọwara onwe ha dịka ndị biri n’ụlọ ya n’oge gara aga kwuru sị na ọ bụ onye udo, onye na-ekwu eziokwu n’eleghi mmadụ anya n’ihu, ma bụrụkwa ezigbo nna nke na-anabata ndị bi na be ya dịka ụmụ ya.
Edmund Sunday Iwudo gbara afọ iri asatọ na ise tupu ọ laa mmụọ.E liri ya ka ọnwa Eprel dị n’ubọchi iri abụọ na anọ, 2019.
Aka na-achị steeti Anambra bụ Gọvanọ Willie Obianọ mere ka a mara nke a na nzukọ isi ọchịchị steeti ahụ, bụ State Executive Council Meeting’ nwere n’Awka bụ isi obodo steeti ahụ ụbọchị Mọnde.
O mekwazịrị ka a mara na e buliela ọnụ ego ahọ ka ọ bụrụzie n’isi n’isi, nke pụtara na onye ọbụla gbara ama ga-enye aka n’ịnwụchikọ otu onye n’ime ndị ahụ ga-enweta nde Naịra ise, ebe gbara ama ga-enye aka n’ịnwụchikọ mmadụ abụọ ga-enweta nde Naịra iri, wee dịrịzie gaba.
Gọvanọ Obianọ kwupùtanwòrò njikere steeti ahụ nà mbọ ya ịhụ na e nwere ezi nchekwa ndụ na ngwongwo ụmụafọ steeti ahụ site n’ịhụ na ndị arụrụala na ndị omekoome enweghị ọnọdụ ọbụla na steeti ahụ.
Ọ kpọkùrù ndị dị iche iche nwere ụlọ na steeti ahụ, ka ha na-eleru anya ma na-akpachàpụkwa anya ịhụ na ndị ha na-etinye n’ụlọ ha bụ ndị nwere ebe doro anya ha sì, ma nwekwa ihe doro anya ha na-arụ, na-abụghị ndị na-etinye aka n’ihe arụrụala ọbụla,
ma ọ bụ ndị obibi ndụ ha na-adabachaghị adaba, n’ihi na gọọmenti agaghị egbu ogè ịkụtù ụlọ ọbụla ndị dị otu ahụ nọ na ya were akụ akụmakụ n’ụdị ọbụla.
Ọ gara n’ihu mee ka a mara na otu nzuzo abụrụkwala otu n’ime ihe ndị na-eweta ala adịghị mma ugbua, kwuo na otu pụrụ iche e guzòbere maka nke ahụ amalitela ibu agha megide ya bụ ajọ ọnọdụ,
ma dụkwazie ndị ntorobịa na steeti ahụ ka ha zèéré ma kwụsị itinye aka n’ihe ọbụla bụ mpụ na arụrụ ala, maka na onye ọbụla e nwetara ga-eji anya ya abụọ wee hụ ntị ya na-ejighị ènyò.
Ihe ndị e nwekọtara n’aka ndị ahụ e jidere gụnyere nsụnsụ egbe, ogologo egbe, mgbọ, mmà, anyike, ekwentị, igwe omecha ncha bụ lapụtọọpụ, akpa igbó, tinyere ụfọdụ ihe ndị ọzọ.
Ọ sị na ngalaba na-ahụ maka ọrụ ugbo na mmepe ime obodo nwetara otu narị ijeri Naịra na asaa, na ụma iri abụọ na abụọ N107.22bn, nglaba Mmiri nweta ijeri Naịra iri iteghete na abụọ, na ụma iri na asatọ N92.18bn.
Na ntụnye nke ya, onyeisi ụlọ omebe iwu Sineeti, bụ maazị Bukọla Saraki kọwara ya bụ amụmà ego ọrụ dịka nke magburu onwe ya, ma kpọkuo onyeisi ala ka o binye aka na ya bụ akwụkwọ ozigbo ozigbo.
Otu ọ dị, ndị ụlọ ọgbakọ nnọchi anya ebinyelarị aka na ya bụ amụmà ego ọrụ, ma nyekwa ya nkwàdo.
Oke ụbọchị ahụ bụ nke ya bụ ọba akwụkwọ jiri mmemme dị iche iche wee merùbe, malite n’ịga leta ndị nọ n’ụlọ mkpọrọ wee ruo n’ịchịkọba oke ọgbakọ n’ụlọ ezumeezu nke ya bụ ọba mmụta dị n’Awka.
Ọ mere ka a mara na mmụta na-emepe anya, na-emepe ụzọ, na-anụcha mmadụ, na-emekwa ka mmadụ bàá urù n’obodo, tinyere ọtụtụ ihe ndị ọzọ ọ pụrụ ime na ndụ mmadụ.
Ọ kpọkùkwazịrị ndị ahụ nọ n’ụlọ mkpọrọ ka ha were ịgụ akwụkwụ kpọrọ ihe, were ya gbanwèé ma werekwa ya mụta ihe ndị ga-enyere ha aka ịbara onwe ha na obodo ha urù ma ha mechaa pụta n’ụlọ mkpọrọ ahụ, dịka ụfọdụ ndị nọgoro n’ụlọ mkpọrọ mère.
O chetaara ha na ụwa na-emezịkwa mgbanwe, ma mee ka ha mara na ọ bụzịkwa mmụta na-achị ugbu a, ọbụnadị dịka ọ kpọkùrù ha ka ha were ịgụsi akwụkwọ ike wee kpọrọ ihe n’ihi na onye amaghị akwụkwọ n’ọgbara ọhụụ a, ihe kwàrà ya nke ukwuu.
E buruzịkwara ya bụ oke mmemme wee gaa n’ụlọ ezumeezu nke ọba mmụta ahụ, bụ ebe a nọrọ wee mee emume ịgụ akwụkwọ, inye nkuzi na ihe ndị ọzọ e ji akwalite mmụta.
N’okwu ya n’ebe ahụ, onyeisi oche na mmemme ahụ, ma bụrụkwa onye so n’òtù nlekọta nke All Progressives Grand Alliance’ APGA, bụ maazị Benjamin Oyedeji,
Ka ọ dị taa, ndị uwe oji, n’okpuru atụmatụ ọrụ Puff Adder’, bụ òtù e guzobere nso-nso a n’Ọnịtsha site n’aka kọmishọna ndị uwe ojii na steeti Anambra, bụ maazị Mustapha Dandaura anwụchikọọla ụmụokorobịa abụọ maka ịpụnara mmadụ àkpà na ihe ndị ọzọ n’ike na mpaghara Upper Iweka.
Dịka ya bụ ozi siri kọwaa, ndị ahụ bụ ndị a nwụchikọrọ site na njikọ aka ndị ọrụ nchekwa ime obodo nakwa ndị ọrụ pụrụ iche na-ebe agha megide aka ntụtụ, bụ ndị ọrụ Special Anti Robbery Squad’ SARS.
N’okwu dịkwa ka ibe ya, ndị uwe ojii steeti ahụ anwụchiela ndị ohi atọ na ọtụtụ ndị ọzọ a na-enyo na ha bụ ndị ohi na ndị otu nzuzo site n’ebe dị iche iche na steeti ahụ.
Nke a bụ nke e mere ka ụwa mara site n’ozi ọzọ a kụpụrụ site n’aka ndị uwe ojii ahụ, bụ nke maazị Mọhammed bìnyèrè aka na ya.
nke ọnụ ego ya ruru puku Naịra iri asaa na ise N75,000 ekwentị TECNO 661’, nke ọnụ ego ya rùrù puku Naịra asaa na narị asatọ N7,800, na akụrụngwa e ji ewulite ikike ekwentị, bụ power bank’, nke ọnụ ego ya rùrù puku Naịra atọ na narị ise N3,500.
mmadụ iri na ise na mpaghara okporo ụzọ NtejeAwkụzụ, mmadụ ise na Nkpọr, mmadụ iri na otù n’Ifite Awka, jide mmadụ iri na asatọ na mpaghara okporo ụzọ Enugwu-UkwuNimo, ma nwụchikọzie mmadụ iri abụọ na abụọ na mpaghara okporo ụzọ OkoNanka.
Gọvanọ Obianọ kwuputara nke a oge ya na ndị ọrụ oyibo n’ụlọ ọrụ dị iche iche na steeti ahụ zùtere n’isi ụlọ ọrụ Jerome Udọjị dị n’Awka bụ isi obodo steeti ahụ.
Gọvanọ Obianọ mekwara ka a mara na a ga-esitekwa na ya bụ ọmarịcha atụmatụ, bụ nke ga-egbu ọnụ ego ruru otu nde Dọlà na ụma otù, wee bàgide n’ịgbanwegharị na imepùtagharị atịtị na ihe ndị megasịrị mmebi ka bụrụzie ihe ga na-amụta ego.
N’ịkwado ya bụ atụmatụ kpọmkwem, gọvanọ Obianọ bìnyèrè aka n’akwụkwọ nkwekọrịta ahụ n’aha gọọmenti steeti Anambra, ebe onyeisi ụlọ ọrụ Redivivus Industries Limited’, bụ maazị Emeka Ajekwu bìnyere aka n’aha ụlọ ọrụ ahụ.
Ozi nke si n’aka onye na-ahụ maka ọdị mma ndị mmadụ na ndị uweojii na kọmandị ahụ bụ Haruna Mohammed kwuru na ndị ahụ e nyere ego ahụ bụ ndị wetara ozi nke e ji nwụchịkọọ ndị omekome.
A gbagburu Igboka na Nimo ka ọnwa Aprel dị n’ụbọchị iri na isii n’afọ a ebe Udensi, onye nke a nwụchikọrọ ihe dịka ọnwa atọ gara aga bụ onye nke a na-achọ achọ maka ogbugbu e gburu Nwokolo kemgbe afọ gara aga.
Kọmishọna uweojii, Mustapha Dandaura, mgbe ọ na-enyefe ego ahụ kwuru na ihe Obiano mere bụ nnukwu ihe ịgba ume n’ebe ndị ọlụ nchekwa nọ n’ihe gbasara ịchụ mpụ ọsọ.
O kelere Obiano maka imezu nkwa ya ma kwughachikwa na kọmandị ahụ dị njikere ibuso mpụ na ndị omekome agha.
N’iji gbanahị nke ahụ, Gọvanọ Obianọ kpọkuzịrị ndị ọrụ oyibo steeti ahụ ka ha binyere otu ndọrọ ndọrọ APGA aka iji nweta mmeri dara ụda na nhọpụta ahụ.
Ụmụnwaanyị isii ahụ ka e kwuru na e jidere ha oge ndị ọlụ nchekwa wakporo ha n’ụlọ oriri na ọñụñụ wee kpọpụ ha ụlọikpe Sharia Court.
Dịka  otu onye ọlụ nchekwa si kọwaa, ụmụnwaanyị abụọ ndị ahụ nwetara ntaramahụhụ karịa n’ihi ihe ndị ọlụ nchekwa hụtara n’aka ha oge ha wakporo ha n’ụlọ oriri na ọñụñụ ahụ.
Nke a bụ nke e mere ka a mara site n’ọnụ onyeisi oche ọchịchị nchere ogè n’okpuru ọchịchị ahụ, bụ maazị Chieloka Okoye, oge ndị òtù ọrụ ahụ gara kpọtụrụ ya n’ụlọ ọrụ ya dị n’Ụkpọr, bụ isi obodo okpuru ọchịchị Nnewi South.
Ọ kpọkuzịrị ndị òtù ọrụ ahụ ka a gaa n’ihu ịbagide na njem ịkọwaara na ịkụziri ndị na-ànyà ihe ọnyịnya ihe ha kwesiri ịma, iji wee belata ihe mberede okporo ụzọ na ihe ndị ọzọ yiri ya, ma kwekwazie nkwà inye ha nkwàdo n’ozuzu òkè n’imezùpùta nke ahụ.
Ya bụ nkesà akụrụngwa na ihe ndị ọzọ bụ nke weere ọnọdụ ụbọchị Wednesday n’ụlọ ọba ego ala anyị dị n’Awka, bụ isi obodo steeti ahụ, ebe e siri wee busaa ha n’okpuru ọchịchị niile e nwere na ya bụ steeti.
Ọ rịọkwara ọha na eze arịrịọ ka ha tụnyere otu APGA ka r wee nyere aka na-achị steeti Anambra bụ Gọvanọ Obiano aka n’ịlụ ezi ọlụ nke ọ na-alụ.
O kwukwara na ya onwe ya na-ezisa ozi ka ndị mmadụ pụta n’igwe ma tụnyere ha maka ọdịmma nke steeti ahụ.
O jikwa ohere ahụ kelee gọvanọ maka ọlụ ọma ya tinyere ịkwụ ndị ọlụ ụgwọ.O kwukwara na ndị ahịa ketakwara oke n’ọlụ ọma ya site n’akatamkpo ego o nyere ha nke ha ji na-alụ ụzọ ma na-edozikwa ebe nile mebiri emebi n’ọgbọ osisi.
O kpọkuru ndị na-azọ ọchịchị ka ha jiri nwayọọ na ndọrọndọrọ abụghị tigbuo zọgbuo.Ọ gakwara n’ihu rịọ ndị ntorobịa ka ha ghara ịkpa aghara n’ụbọchị ahụ.
Ọ rịokwara gọvanọ ka ọ gbatara ha ọsọ enyemaka site n’iche ngwuru fence n’ọgbọ osisi na idozikwa ụzọ ndị nke fọrọ afo maka udu mmiri na ịtinyere ha obi ọkụ transformer.
N’otu aka ahụ ndị e were ka ha nye aka Adhoc’ juputara ụlọọlụ INEC  n’oge gara aga bụzi akụkọ mgbe ochie, onweghị ndị nọzị ebe ahụ.Ndị ọbụla a gachaala ebe onodo ọlụ ha dị.
A ga-ejikwa ohere ahụ wee kelee Chineke maka inye aka ya, nchekwa ya, ezi ọganiru na udo nke dị na steeti Anambra kemgbe ọ malitere ọchịchị ya.
Gọvanọ Willie Obiano na-eme ihe dịka o si kwu, ọ dịghị ka ọtụtụ ndị ọchịchị ndị ọzọ na-abụ ha na-ekwu ọzọ, ha a na-eme ọzọ.O sonyere n’ọchịchị onye ọ nọchitere anya ya nke mere ka agha a malitere ị bụ megide ndị ntọrị kwusịrị n’egbughị oge.
O kwesiri ka mmadụ nile pụta ma kwado Gọvanọ Willie Maduaburochukwu Obiano n’idozi obodo anyị bụ Anambra makana a nyụkọọ amiri ọnụ, ọ gbọọ ụfụfụ.
Ndị a bụ ndị e jidere site na mpaghara ebe dị iche iche na steeti ahụ, nke gụnyere Nnewi, Ọkịja, Obosi, ọdụ ụgbọala Ihiala, nke Aba, nke Owerri, nke Lagos, nke Benin.Ihe ndị e nwekọtakwara n’aka ha gụnyere ọgwụ Cannabis sativa, ọgwụ Cocaine na ọgwụ ike Heroine.
O mere ka a mara na ụlọ ọrụ niile ahụ ga-aga n’ihu na njikọ aka ahụ, ma na-ebukwa agha na mgbe na mgbe megide ndị niile na-etinye anya n’ọgwụ ike, wee ruo mgbe ịtụ mgbere ọgwụ ike ga-aghọ akụkọ mgbe ochie na steeti ahụ.
O mere ka a mara na ndị ahụ a nwụchikọrọ bụ ndị a ga-enyòcha nke ọma ma tọhàpụ ndị aka ha dị ọcha n’ime ha, ebe ndị ikpe mara bụ ndị a ga-akpụpụ ụlọ ime ma were iwu mee ha ihe.
Mezue gara n’ihu kwuo na o kwesịrị ka e nwee ihe di iche n’ebe a na-elekota ụmụaka ma ọ bụrụ na e mechaa ihe ọmụmụ ahu, nke ga-eweta ihe ọma nke gụnyere nchekwa n’ọnọdụ ileta ụmụaka ma bụrụkwa nke ga-agbaso usoro na ntuzi aka nke gọọmentị.
Onye na-ahụ maka ọdị mma ndị mmadụ na ndị uweoji Police Public Relations Officers’ bụ Haruna Mohammed kwupụtara nke a n’okwu ọ gwara ndị nta akụkọ n’Onitsha ụnyaahụ.
Mohammed, onye kwuru na achọpụtabeghị ihe kpatara ọkụ ọgbụgba ahụ kwukwara na kọmishọna uweojii, Maazị Rabiu Ladodo enyela iwu maka nnyocha bụ ịgba iji chọpụta ihe kpatara ọdachị ahụ.
O kwekwazịrị nkwà na ọchịchị steeti ahụ ga-elebà anya nke ọma ma mee nnyocha zuru òkè iji wee chọpụta ihe butere ya bụ ihe mberede okporo ụzọ, ma were usoro kwesiri ekwesi gbasòó ya.
Dịka ndị ọlụ ọ dị n’aka si kwu na ọtụtụ ihe kpochapụrụ nke  a chọpụtachabeghị n’ihi na a ka na-aga n’ihu ịzọ ndị mmadụ na mpaghara ebe ọ ka njọ n’oke agbata ha na mba Mozambique.
Na Monde ka ode akwụkwọ nke ngalaba na-ahụ maka mgbasa ozi Ministry of Information, Nick Mangwana kwuru na ya bụ mkpampa kpochapụrụ ọtụtụ mmadụ.
Ọ gakwara n’ihu kwuo sị, mpaghara Chimanimani aburụla nke ekewapụrụ ekewapụ n’ebe ndị ala a ndị ọzọ nọ n’ihi oke mmiri ozuzo na oke ifufe nke kpochapuru okporoụzọ, ụlọ na akwa mmiri ma kụchapụkwa ọkụ na akara nzirikọta ozi.
A ka na-agakwa n’ihu na-azọ ndụ ndị mmadụ na Chimanimani, ebe ọtụtụ n’ime ha na-alaruzi n’ugwu kemgbe Fraidee gara aga.
Ọ sị na e wezùga ihe gbasaara azụmahịa, na e nwèrè ihe ndị ọzọ ha chọrọ ka ha na steeti Anambra na-emekọ, ọ kachasị dịka o siri metụta omenala na ịkwàlite njem nlegharị anya.
N’akụkụ nke ya, aka na-achị steeti Anambra bụ Gọvanọ Willie Obianọ, onye nabàtara ha bụ ndị ọbịa kwuputara njìkere steeti ahụ ịga n’ihu na ya bụ njikọaka na mmekọrịta.O kwuru na gọọmenti steeti ahụ amalitelarị ọrụ ebe ụgbọala ga na-ada n’ọdụ ụgbọelu ahụ a na-arụ n’Ụmụeri.
Umeh gwara ndị nta akụkọ nke a na Monde, oge ọ na-eto aka na-achi steeti ahụ bụ Chief Willie Obiano maka ọlụ ya na mbọ ya n’ebe steeti ya nọ kemgbe afọ ise.
O kwuru sị, Ana m esonyere nde kwuru nde ndị Anambra na ndị bi na ya wee na-ekele ezigbo gọvanọ anyi, Chief Willie Obiano na ncheta afọ ise ya n’ichi Anambra tinyekwara ọlụ niile o jirila ya wee lụọ.
Ọ gakwara n’ihu kwuo na Chineke ejirila Gọvanọ Obiano lụọ ọtụtụ olu gụnyere ngalaba nchekwa ndụ na akụnụba, ọlụugbo nke mere na steeti Anambra na-ebufeziri mba ndị ọzọ osikapa.
Umeh, onye nke ji otu ndọrọndọrọ All Progressives Grand Alliance APGA wee zọ ọchịchi jikwa ohere ahụ kelee ndị ọ ga-anochite bụ Agụata I maka nkwado ha nke mere o jiri turu ugo ma kwekwa ha nkwa ọlụ ọma.
ọ kọwakwara na ọ ga-eji ọnọdu ya dịka onye APGA wee sonyesie ike n’ọlụ ma hụkwa na anya goomenti na-eru na ngalaba iteghete 9 wards nke dị n’ọgbọ nta vootu ahụ.
O kpebikwara ịkwụsị ahia mbugharị n’ihi ihe mberede nke ha na-adabakarị na ya, ma kwekwa nkwa ileba anya hụ na e gbochiri ihe mberede na-eme n’ebe ndị ahụ.
Gọvanọ Obiano gwakwara ndị Anambra ka ha debanye aha ha n’atụmatụ ahụike steeti ahụ State Health Insurance Scheme’ iji nyere ndụ ha aka maka ezi ahụike, ọkachasi n’oge o dara na mberede.
Ọ gakwara n’ihu gwa ndị ọlụ nchekwa okporouzo Federal Road Safety Corps’ ka ha gba mbọ tinyegasia ihe ndị ahụ na-egbochi ụgbọala ịgba waawaawaa speed limit devices’ iji belata ihe mberede okporoụzọ.o kwukwara na goomenti steeti ahụ ga-akwụ ugwọ ụlọgwụ ndị niile o metụtara.
Ndi soro ya mee njem ahụ gụnyere kọmishọna Uweojii steeti ahụ bụ, Maazi Rabiu Ladodo kọmishọna ahụike, Dọkịta Joe Akabuike kọmishọna na-ahụ maka njem, Maazi Uchenna Okafor na otụtụ ndi ọzọ.
Kọmishọna uweojii bụ Rabiu Ladodo n’okwu ọ gwara ndị nta akụkọ n’Awka kwuru na e jidere nwoke ahụ na nwatakịrị ahụ bụ Chisom Egbunu n’ime ọhịa.
Ladodo kwuru na onyịkwa kwuputara na ya na-akpọgara nwata ahụ otu dibịa na Nando, n’okpuru ọchịchị Anambra na steeti ahụ.Ndị uweojii anwụchikọkwaala dịbịa ahụ.
O kọwakwara na nwoke ahụ kwuru na a kwuru ya otu narị naịra maka ọlụ ahụ.O gakwara n’ihu kwuo na a ka na-eme nnyocha na ya bụ okwu.
Nke a bụ nke e mere ka a mara site n’aka gọọmenti steeti ahụ n’ozi ọ kụpụụrụ ọhanaeze.Na ya bụ ozi bụ nke a kụpụrụ site n’aka nnukwu onye enyemaka pụrụ ichè nye gọvanọ steeti ahụ bụ maazị Nasir El-Rufai, n’ihe gbasara mgbasa ozi, bụ maazị Samuel Aruwan.
Lee ihe ya bụ ozi kwùrù Gọọmenti Steeti Kaduna enwetala ozi site n’aka ndị ọrụ nchekwa gbasara ọnwụ nke mmadụ iteghete n’aka ndị omekome, bụ ndị wakporo obodo Nandu n’okpuru ọchịchị Sanga n’ọnụ ụtụtụ taa.
Site n’ịgba mbọ na njikọ aka ọnụ ha, ndị ọrụ nchekwa ebutela ozu mmadụ iteghete, nke ụfọdụ n’ime ha bụ ụmụ aka.Ndị omekome a gbara ọtụtụ ụlọ ọkụ n’obodo ahụ.
Gọọmenti Kaduna ji ohere a wee na-akatọ kpamkpam ya bu arụrụ ala, bụ nke lara ndụ ọtụtụ ụmụafọ steeti ahụ n’iyi, ma rịọkwazie obodo dị iche iche ka ha mụrụ anya ka azụ ma na-eke nkwụchà oge niile.
Aka na-achị steeti a, bụ maazị Nasir El-Rufai jikwazị ohèrè a wee jiri aha steeti a na ụmụ afọ ya bụ steeti wee kasie ezinaụlọ niile ndị nke a metụtara aka n’obi ma rịọkwaa ka mkpụrụ obi ndị niile nwụrụ anwụ zuo ike na ndokwa.
Gọọmenti, ndị ọlụ nchekwa, ndị isi obodo na ụlọ okpukpere dị iche iche ga na-agba mbọ ịlụsi ọlụ ike iji were hụ na udo weere ọnọdụ na mpaghara niile nke steeti a.
Ka ọ dị ugbu a, ndị ọrụ nchekwa bụzi ndị a hụrụ ka ha na-akparaghị na mpaghara ahụ ya bụ ihe mere iji hụ na udo na ọnọdụ dị jụụ chighatara azụ n’obodo ahụ.
Nke a bụ nke mere ụbọchị Wednezdee, ka ọ gachaara ihe dịka otu izu ụka ya bụ nwa amadi jiri laa ezumike nka n’ọrụ ya dịka onye ọrụ iwu.
Onyeisi ndị NIS ngalaba Ekiti Comptroller Ekiti Command’ bụ Oriakụ Ifeoma Dibia kwuputara nke a mgbe ọ na-ahafe ndị omekome ahụ n’aka ndị ọ dị n’aka Agency for the Prohibition of Trafficking in Persons NAPTIP’.
Ụmụnwaanyị ndị ahụ bụ Adegoroye Adiodun, 24 Akinsanmi Titilayo Blessing, 30 na Adeyan Motunrayo, 20.Ha nile si obodo Idanre nke dị na steeti Ondo.
Dibia kwuru na a nwụchịkọrọ ha mgbe ndị ọlụ ya chọpụtara ije ha.O kọwakwara na ha na-agba mbọ ikpochapụ itụ mgbere mmadụ, imegbu ụmụaka na ịgba ashawo na steeti ahụ.
Otu o sila dị, o kwuru na ha chọpụtara site na nnyocha ha mere na mmadụ atọ ndị ahụ amaghị ihe ha na-aga ebe ahụ ime ma kọwakwaa na ọtụtụ n’ime ha na-anwụ na ya n’ihi ihe ha na-ezute.
Ndị ahụ a na-akpọfe mba ofesi kwuru na ha na-aga ebe ahụ imezi ndị mmadụ isi tinyere ije ozi ụlọ.
Otu n’ime ha kwuru na ọ bụ nwaanyị nọ n’Italy na-akwụrụ ha ụgwọ e ji akpọfe ha nke mere na mgbe ha ruru ebe ahụ ha ga-alụlụ ya ọlụ ọnwa isii tupu ha enwere onwe ha.
N’akụkụ nke ya, onye na-akpọfe ha bụ Omowaye gọrọ agụgọ na ya anaghị aghọgbu ha ka ha gaa Italy maka ịgba ashawo kama na nwanne ya nwaanyị bị Italy na-enyere ndị mmadụ aka ịga mba ahụ.
Dibia gakwara n’ihu kwuo na ha na ndị NAPTIP ga-alụkọ ọlụ ọnụ iji nwụchikọọ ndị nọ n’isi njem ahụ bụ Maazị Jamiu nọ na Lagos, bụ onye na-enwetara ha akwụkwọ ikike visa na Jumoke nọ Italy maka ịgba ashawo.
Otuto a bụ nke bịara site n’aka ụlọ ọrụ Radio Nigeria, Enugu na mmemme asọmpi n’asụsụ a chịkọbaara ụlọ akwụkwọ Sekọndịrị dị n’Enugu, ma bụrụkwa nke weere ọnọdụ n’ụlọ ọrụ Coal City FM, bụ isi ụlọ ọrụ mgbasa ozi Radio Nigeria na steeti ahụ.
O bunyere ụlọ ọrụ National Light ụkpa ekele maka ịhụta mkpa ọ dị na a kwàlitèrè ya bụ asụsụ ma chekwaba ya ka ọ ghara ịnwụnyụ anya dịka ndị òtù mba ụwa United Nations Education Scientific and Cultural Organization’ UNESCO bùrù n’amụma n’ahọ 2012.
Ndị tuuru ùgò na ya bụ asọmpi gụUrban Girls Secondary School, Enugu gbárá ndị nke mbụ New Layout Secondary School, Enugu gbárá ndị nke abụọ Day Secondary School Enugu gbárá ndị nke atọ and Lady Ibiam Girls Secondary School gbárá ndị nke anọ.
N’okwuchukwu, Fr’ Anthony Udogu bụ onye ya na Fr’ Emmanuel chikọrọ ụkọchukwu n’otu afọ 1995 kọwara ọnwụ dịka njedebe nke ndụ nke e nweghị ike ịgbanwe agbanwe.
Ọ gara n’ihu chetara ndị ụka na onye ọbụla ga-anwụrịrị anwụ, ma onye ukwu ma onye nta, ma dụkwaa ha ọdụ ka ha hapụ asịrị ma lekwasa Chineke anya.Ọ gwara ha ka ha mịa mkpụrụ ọma.Mkpụrụ ihunanya na ezi ọlụ nke ga-eduba ha n’alaeze eluigwe.
N’okwu nke ya, Fr.Anthony Ezeoke bụ ụkọchukwu nọ n’isi n’ihe gbasara akwamozu ndị ụkọchukwu nke dayọsis Awka kọwara ya dịka ezigbo mmadụ nwere obi umeala, ma nwekwaa nsopụrụ zuru oke n’ebe mmadụ nọ.O kwuru na ọnwụ ya dapụtara na ntụmadị.
Oriakụ Adeline Ofor, onye nke si St Joseph’s Achina ma bụrụkwa otu n’ime ndị ụmụnwaanyị life member’ dayọsis Awka kwuru na ọnwụ ya wutere ha nke ukwu n’ihi na ọ bụ nwa ha, o bu ha kwadoro ya na njem ụkọchukwu.
O kwuru na ọ gara amasị ndi otu ahu iso ya ñụrịa n’emume afọ iri abụọ na ise o ji bụrụ ụkọchukwu Silver Jubilee’ nke na-abịa n’afọ ọzọ.
Fr Martin Okafor, onye nkuzi na Federal College of Education Technical’ Umunze ma bụrụkwa onye nọbugoro n’Amesi kọwakwara ya dịka mmadụ  ọha ma kwuo na aha ndi mmadụ na-etu ya Obioma’ kọwara ihe nile.
Rev Sr Mary Easther Udeagha, onye Amesi kwuru na ọnwụ ụkọchukwu ahụ gbawara ya obi ma otu o sila dị, ọ kọwara ya bụ ihe merenu dịka nke bụ uche Chineke.
Ndị ụkọchukwu ha na ya chikọrọ n’otu afọ, The 1995 set of Awka Diocesan priests’ gụpụtara ọtụtụ ihe gbasara ya mgbe a nọ n’ili nke gụnyere na ọ bụ onye na-enyere ndị nwere nsogbu aka nke mere ndị parishi ya ji akpo ya Fada Obioma’.
N’ihe ngụpụta ha n’ili ndị Life members’ dayọsis Awka bụ ndị zụpụtara ya dịka ụkọchukwu kwuru na ọnwụ ya ghasara ha oge ha nụrụ ya ma tokwaa ya n’ihi  ezi ọlụ ya.Ọtụtụ ndị mmadụ tinyere aka n’ozi ahụ ha gụpụtaara ya nke gụnyere Lady Agatha Chukwuma, onyeisioche otu ahụ.
Ndị nile bi na mpaghara ahụ nọzi na nsogbu n’ihi na ha amaghị ihe ha ga-eme.Ha bidoro kwawa ngwongwo ha na mmiri ahụ n’ike n’ike.
Maazị Abel Imonina gwara ndị nta akụkọ n’onweghị ebe ya na ụmụ ya asaa ga-alarụ ma kwakwaaa arịrị na o tufuru ngwongwo ruru nde naịra n’ide mmiri ahụ nke tokporo ụlọ ha ma mezie ka ha gbara aka.
Otu onye ọkwọ ụgbọala onwe ya ekweghị njide ji ibe akwa wee gwa ndị nta akụkọ na ya bitere ego ebite wee gote ụgbọala iji wee na-enye ezinaụlọ ya ihe oriri ma ugbu a ide mmiri etokpola ụgbọala ahụ.
Na ntụnye nke, nwa amadi e nyere ọkwa ọhụụ dịka onyeisi nchere onye n’okpuru ọchịchị Nnewi South, bụ maazị Chieloka Okoye, bụkwa onye jigoro ya bụ ọkwa n’oge mbụ, bunyere gọvanọ Obianọ ụkpa ekele maka ịhụta ya dịka onye tozùrù òkè na onye kwesiri ntụkwàsị obi,
N’ime ndị isi oche nchere oge iri abụọ na otu ahụ a kpọlitere ugbu a, mmadụ iri na asatọ n’ime ha bụ ndị jibụ ya bụ ọkwa n’okpuru ọchịchị ha dị iche iche tupuu a kpọlitekwa ha ọzọ, ebe mmadụ atọ ndị ọzọ bụ ndị a kpọlitere ọhụụ ugbu a.
Ndị ahụ a kpọkitere ọhụụ gụnyere maazị Chieloka Okoye maka okpuru ọchịchị Nnewi South, maazị Emeka Okonkwo maka okpuru ọchịchị Dunukọfịa, tinyere maazị Austin Enendu maka okpuru ọchịchị Ekwusigo.
Ya bụ mmemme akwamozu bụ nke weere ọnọdụ n’ezinaụlọ be di ya dị n’Isu, Oba, n’okpuru ọchịchị Idemili South nke steeti ahụ.
O jiri ndụ na akparamagwa Dọrcas nke akwụkwọ nso wee kọwaa ma tụnyere ezi ndụ oriakụ Ọnwụamaegbu, bụ onye ọ kọwara dịka onye bara úrù nke ukwuu n’ọrụ Chineke, n’ọrụ ụlọ ụka na n’ọrụ obi ebere, bụ inyerịtara ụmụ mmadụ aka, mgbe ọ dị ndụ, wee rukwaa ụbọchị ọnwụ ya.
Ọ kpọkuzịrị onye ọbụla dị ndụ ka o were ndụ ya na oge o nwere ugbua fèé Chineke òfùfè, nyere ndị nọ na mkpà aka, ma kwadokwara onwe ya ọnọdụ n’alaeze eluigwe maka ụbọchị ikpeazụ, bụ ụbọchị a ga-enye onye ọbụla ụgwọ ọrụ dịka ọrụ ya sìrì dị.
Minista ala anyị na-ahụ maka ihe na-eme na mba ofesi, bụ maazị Godffery Onyeama Major General Azubuike Ihejirika lagoro ezumike nka aka abụọ chịbụrụ steeti Anambra n’oge gara aga, bụ maazị Peter Obi na oriakụ Virgy Etiaba 
Ephraim Ikeakọr nkè dayọsiisi Asaba, bụ Rt.Rev’d’.Justus N.Mọgekwu nke Dayọsiisi Niger West, bụ Rt.Rev’d’.J.N.Ekwe nke dayọsiisi Ọgbaru, bụ Rt.Rev’d’ Prosper Amah tinye ọtụtụ ndị ọrụ ikpe na ndị ọzọ selitere isi na ngalaba dị iche iche n’ala anyị.
Oriakụ Lilian Ụzọakụ Ọnwụamaegbu bụ onye a mụrụ n’abalị atọ nke ọnwa Ọkụtoobà ahọ 1928, ma nwụọ n’abalị iri abụọ na abụọ nke ọnwa Febụwarị ahọ a, ka ọ gbachara ahọ iri iteghete.
Di ya, bụ maazị Moses Ọbụmneme Ọnwụamaegbu lagoro mmụọ jiri ọkwa dịka Attorney General na Kọmishọna ikpe nkwụmọtọ nke mpaghara East Central ala anyị n’oge gara aga, ma jiekwa ọkwa dịka ọkaikpe nke ụlọikpe ukwu steeti Anambra n’oge gara aga.
IGBO sị na ọ na-abụ e tòó onye gburu ewu, ọ hụ ehi o gbuo maka e were ọjà tòó dike na mgba o nwùdèrè, o were ọkpa kwàá aja.
N’ịgbaso nke a, a kọwaala aka na-achị steeti Anambra, bụ Gọvanọ Willie Obianọ dịka onye tigoro ịgba dara ụda na ngalaba ọrụ ugbo steeti ahụ, ma wetekwa mgbanwè na mnwògharị pụtara ìhè na ngalaba ahụ, nke mezịrị ka ọrụ ugbo na-amị akpịrị na steeti ahụ.
Nke a bụ nke e kwupụtara site n’ọnụ Kọmishọna na-ahụ maka ọrụ ugbo na steeti Anambra, bụ Maazị Nnamdị Onukwuba, n’okwu ya n’ihe mmemme ndị nta akụkọ a kpọrọ Meet the Media’, bụ nke weere ọnọdụ n’Awka.
NWUNYE Gọvanọ na-achị steeti Anambra ma bụrụkwa onye hibere Caring Family Enhancement Initiative CAFÉ, Dọkịnta Oriakụ Ebelechukwu Obiano ekeleela Meyọ nke London Borough of Brent, London, UK bụ Kanselọ Ernest Ezeajughi dịka e dukwara ya n’iyi ọrụ agba nke abụọ.
N’edemede leta nke o zigara n’ofiisi Meyọ ahụ, Dọkịnta Obiano toro odogwu nwoke ahụ maka ya bụ oke mmemme nke ọ kọwara ka nke gọsịpụtara ezi mbọ ya na kansụl nke Brent tinyere obodo, n’ime otu afọ gara aga.
O kelere Ezeajughi n’aha ụmụnwaanyị Anambra niile, CAFÉ na ndị ụwa na-atụ n’ọnụ ọ kachasị ndị na-arịa ọrịa nńụ ọbara sickle cell na steeti Anambra.
Osodieme kwuwapụtara na ya nwere ntụkwasa obi na Ezeajughi ga-eme karịa ka o mere na mbụ n’obodo Brent, ma gaa n’ihu kwe ya nkwa nkwado na ekpere maka ọganihu ya oge niile.
Ka anyị cheta na Oriakụ Obiano bụ onye ọbịa pụrụ iche na Mee 1, 2019, na nzuko ome n’afọ nke kansụl Brent Brent Council’s Annual General Meeting tinyere echichi meyọ, oge e yinyere Kanselọ Ezeajughi akwa dịka meyọ ọhụrụ nke Brent.
NGO ya, CAFÉ sokwa n’otu ọrụ ihụnanya pụrụ iche nke Meyọ họọrọ iji buo agha megide ọrịa nńụ ọbara ka ọ malitere ọrụ.
GỌỌMENTỊ steeti Delta enyela ndịnkuzi iri anọ na otu ntaramahụhụ maka igwu ojoro n’ule 2019 West African Senior School Certificate Examination WASSCE.
A ga-egbochi ha inwe mbuli elu n’ọkwa n’ime otu afọ ma gbochikwaa ha iso lekọta supervision ule akwụkwọ ọbụla n’ime afọ atọ.
Mkpebi ndị ahụ bụ ndị e nwetara site na ntụziaka ndị na-ahụ maka ule na steeti ahụ, Examination Ethics Disciplinary Committee, ma bụrụ nke kọmishọna mmụta, Commissioner for Basic and Secondary Education, na steeti ahụ Maazị Patrick Ubah nyere nkwado ya.
Dịka e nyere ndịnkụzi ahụ gwuru ojoro ntaramahụhụ, a ga-enye otu onyenkụzi, Maazị P.O Okolo leta maka ime nke ọma Letter of Commendation maka ọrụ ọma ya n’ule ahụ.
N’otu aka ahụkwa, a ga-enye ndịisi ụlọakwụkwọ na ndị na-ahụ maka ule n’ụlọakwụkwọ gọọmenti iri na atọ na otu ụlọakwụkwọ nke onwe private school bụ ebe ndị a hụtara igwu ojoro ule leta ịdọ aka na ntị site n’aka PPEB.
A ga-enyekwa Anointed Secondary School, Ubogo, n’okpuru ọchịchị Udi bụ nke e mechiri n’afọ gara aga maka igwu ojoro n’ule, leta ịdọ aka na ntị ma hapụzie ha ka ha bidokwa akwụkwọ, iji nyekwa ha ohere ịgbaso iwu na-achị ule akwụkwọ.
Otu o sila dị, a dara Mary Mount College, Boji-Boji Owa nha otu narị naịra maka igwu ojoro n’ule, iji mee ka ndị ọzọ mụrụ akọ.
ONYENKUZI lecturer na College of Education, Ekiadolor nke bụzi Tayo Akpat University ugbua, aha ya bụ Maazị Friday Orobator ewepụla ndụ ya site n’ịtụ ụdọ n’ụlọ ya.
E kwuru na ihe o jiri tụọ ụdọ bụ n’ihi na o nweghịzị ike ilekọta onwe ya na ezinaụlọ ya anya n’ihi ụkọ ego.
Dịka a hụrụ ozu Orobato ka o koro n’ụdọ nke ọ makwụnyere n’olu ya n’azụ ụlọ ya, n’ehihie ụbọchị ahụ, ọtụtụ mmadụ zụkọtara n’egwu maka ya bụ ọdachị.
Ya mere, onyeisioche COEASU, bụ Fred Omonuwa n’okwu ya kọwara na onye otu ha nwụrụ n’ihi ụkọ iji lekọta ahụike ya, ma rịọ gọọmenti steeti ahụ ka ọ kwụọ ndị ọrụ ụgwọ iri na atọ o ji ha.
Tinyere ihe ndị ọzọ, o kwuru sị na nwunye ya ka mụrụ nwa ọhụrụ.Ọ tụrụ ha n’anya na o wepụrụ ndụ ya, na ọ dị ha oke mwute n’obi.
GỌỌMENTI steeti Anambra, site n’okpuru ụlọọrụ na-ahụ maka ọnọdụ gbanụgbanụ, bụ Anambra State Emergency Management Agency’ SEMA nọrọ na nsonso a wee kesàá ihe erimeri na ihe nkwàdo nyegara obodo iri na isii dị iche iche iju mmiri wakpòrò n’okpuru ọchịchị ime obodo Ọgbaru.
N’okwu ya na mmemme ikesà ihe ndị ahụ, onyeisioche nchere oge n’okpuru ọchịchị.Ọgbaru, bụ Maazị Arinzechukwu Awogu fọrọ ekele n’ụkpa wee bunye aka na-achị steeti ahụ, bụ Gọvanọ Willie Obiano maka obiebere ya nà nkwàdo ya nyegárá ndị nọ na mkpà n’ụdị n’ụdị ọbụla.
Ọ kpọpụtasịrị ụfọdụ ihe dị iche iche Gọvanọ ahụ megooro ndị mpaghara ahụ, ọkachasị ugbua iju mmiri wakpòrò ndị mpaghara ahụ, ma kpọkuo ya ka o jisie ike n’ọrụ.
Ha kelekwara ọchịchị steeti Anambra na ụlọọrụ SEMA, ma kwe nkwà ịhụ na ihe nkwàdo na erimeri ahụ rutụrụ ndị e mebeere ya aka, ma kesàkwa ha dịka o siri kwesi ekwesi.
NDỊ Igbo kwuru na ụkwụ na-aga wara wara na anya na-aga wara wara na-ahụ ya.N’afọ gara aga ka e jidere otu onyeisi ụka maka otu nwatakiri furu n’ụlọụka ya.
Ya mere, a tụọla onyeisi ụka ahụ aha ya bụ Prophet Babatunde Alfa na mmadụ ise ndị ọzọ nga mkpụrụọka maka na otu nwatakiri nne ya duru bịa ụka furu ma funyụọ anya.
Na mkpebi ikpe ahụ, a hụrụ ezi ama megidere mmadụ isii ndị ahụ.Kemgbe ọnwa iri na otu ka a na-ekpe ikpe a.
Ofufu nwata ahụ mere ka ndị ntorobịa ebe ahụ gbaa ụlọụka ahụ ọkụ n’ihi na e kwuru na e liri nwata ahụ n’ime ụlọụka ahụ altar.E jidere onyeisi ụka ahụ debe ya n’ebe a na-azụgharị ndị agwa ha adịghị mma Olokuta Correctional Centre, Akure.
Ikpe nke mbụ mara ha bụ na ya na mmadụ ise ndị ọzọ gbara izu ọjọọ, nke a wetara ha afọ asaa.Ebe ikpe nke abụọ mara ha bụ na ha jikọrọ aka ma kwado ntọrọ mmadụ, nke ahụ nyere ha nga mkpụrụ ọka.
Aha mmadụ ise ndị a bụ Omodara Olayinka, Margaret Oyebola, Grace Ogunjobi, Egunjobi Motunaryo na Esther Kayode.Onye nke asaa bụ Peter Anjorin, bụ onye a siri ya laba maka na a hụghị nnukwu ihe iji maa ya ikpe.
ỤLỌỌRỤ National Agency for Food, Drug Administration and Control NAFDAC amaala ọkwa na ndị na-ere ihe e nwetara n’ọrụugbo na-etinye ndụ na ahụike ndị mmadụ na nsogbu site n’iji ọgwụ sniper’ n’ụdị ihe ndị ọzọ sitere na Dichlorvos’ DDVP echekwa ihe a na-eri eri.
Onyeisi zuzugbe Director General nke NAFDAC bụ Ọkammụta Mojisola Adeyeye n’ozi ya n’Abuja kwuru na e nyela ụlọọrụ ahụ n’ala anyị niile ntuziaka ime ihe ha kwesịrị ime iji hụ na aka kpaara ndị na-akpa arụ ahụ.
NWUNYE aka na-achị steeti Anambra, bụ Oriakụ Ebelechukwu Obianọ nọrọ na nsonso a wee jiri ihe enyemaka dị iche iche wee kwàdo ndị ahụ iju mmiri chụpụrụ be ha n’ime okpuru ọchịchị ime obodo dị iche iche na steeti ahụ.
Ibunye na ikesà ihe enyemaka ahụ bụ nke Oriakụ Obianọ mere site n’okpuru atụmatụ òtù ọrụ obi ebere ya, bụ Caring Family Enhancement Initiative CAFE’, ma bụrụkwa nke e mere n’ogìgè ụlọikwuu ebe ahụ ndị iju mmiri chụpụrụ be ha nọ, ma n’okpuru ọchịchị Ọgbaru ma na Onitsha North’
Na ntụnye nke ya, onyeisioche okpuru ọchịchị Ogbaru, bụ Maazị Arinze Awogu kèlèrè Oriakụ Obianọ maka mgbataọsọ ya, nakwa nkwàdo gọọmenti steeti ahụ na-enye, ma kpee ka Chineke gaa n’ihu ịgba ha ume na ịgọzi ha mmaji kwuru mmaji.
O kelekwazịrị gọọmenti steeti ahụ maka ibido n’oge wee kwadobere ha ọnọdụ na ebe obibi ahụ ha nọ ugbua, tinyekwara nkwàdo ndị ọzọ gọọmenti na-enye ha bụ ndị bi ebe ahụ ugbua nakwa ndị ọzọ iju mmiri chụpụrụ na be ha na mpaghara ebe dị iche iche.
OTU Christian Association of Nigeria CAN adọọla gọvanọ steeti Kaduna bụ Nasir El-Rufai aka na ntị ka ọ kwụsị ikwu okwu na-ebute iwe gbasara nghafu ọbara nke a na-aghafu na mpaghara steeti ya bụ Southern Kaduna.
Ndị otu ahụ kwuputara nke a oge ha gara njem na nke gọvanọ ahụ na Monde, dịka ozi nke si n’aka onyeisi CAN bụ Rev Samson Ayokule sị kọwa.
El-Rufai adịla na mbụ kwuo na ụfọdụ ndị ndu na Southern Kaduna nọ n’isi mkpamkpa ahụ na-akpa na mpaghara ahụ n’ihi na ha chọrọ ego, brown envelopes’.
Narị kwuru narị mmadụ atụfuola ndụ ha n’ebe ahụ, ebe a na-akọ ugbo tinyere ọtụtụ ihe e ji enyere ndụ aka lara n’iyi n’ihi oke mwakpo ndị ọ lụọ ọ laa.
Ozi ahụ gara n’ihu kwuo na ọ na-agbagwoju anya ịgụta maka o ji egbe nke amaghị unknown gunmen mere ihe ọ bụ na ọ bụghị oke na ọrụ ndị ndu anyị ịhụ na aka kpaara ndị dị otu ahụ, ka a mata ndị ha bụ 
O kwuru ka a gbaa mbọ chọpụta ndị nọ n’isi nsogbu a dị ugbu a, ka e mee ezi nnyocha chọpụta ma e nwere ndị na-akwado ha, ka e mee ha ihe iwu kwuru.
Ozi ahụ kpọrọ oku ka a kwụsị nghọtahie n’etiti gọọmenti na ndị ọnụ ruru n’okwu n’obodo gbasara ogbugbu ahụ a na-egbu ndị mmadụ na Southern Kaduna kama ka a nọkọọ ọnụ mee ihe dị mma.
Ọ dụrụ ọdụ ka a napụta ndị omekome egbe site n’ịnyochaga ime ọhịa tinyere iji ihe nchekwa chọpụtaga ebe nzuzo ha, tinyere ndị nwere ike isi steeti ọzọ abata.
Ozi ahụ, tinyere ọtụtụ ihe ndị ọzọ kọwapụtara na ha na ekwupụta ka ọ dị ha n’ihi nkọcha na nkatọ nke ya bụ ọnọdụ na-ebutere steeti ahụ na ala Nigeria site n’aka mba ụwa.
Ya mere, CAN kwuru site n’ozi ahụ na gọọmenti ka ọ dịịrị ichekwaba ndị ọ na-achị nke mere na ha nwere ikike ịmata ma gọọmenti ọ na-emekwa ihe ndị ahụ.
ỤMỤNWOKE abụọ atụnyela nwata nwoke gbara afọ iri aha bụ Ifeanyi Umoke n’ọkụ n’ihi na  o zuru ohi iko osikapa olemole n’ahịa Inikiri.
Umoke, bụ onye Inikiri dị n’Effium n’okpuru ọchịchị Ohaukwu na steeti Ebonyi ka e kwuru na e kechiri ya aka abụọ na ụkwụ abụọ tupu a tụnye ya n’ikpo ahịhịa dị n’azụ ahịa ahụ ka ọkụ gbagbuo ya ka ewu.
Nna ya bụ onye kara ị na-elekọta ya anya ka e kwuru na ọ na-arịa ọrịa isi mgbaka nke dị egwu, n’ihi ya, o nweghị ihe o nwere ike ime.
Ya mere dịka ndị ụmụnna ya gbahapụrụ ya, ọ makwaghị ihe ọ ga-eme karịa ịrịọ arịrịọ ihe oriri iji wee dị ndụ.
Otu onye gwara ndịntaakụkọ na e kechiri nwata ahụ aka na ụkwụ tupu a tụnye ya n’ọkụ na-enwu n’ikpo ahịhịa.Na ndị o metụtara n’obi kpọpụtara ya n’ọkụ ahụ ma buru ya gaa ụlọọgwụ, a nabataghị ya n’ihi na ọkụ gbara ya gwoogwoo.
Otu o sila dị, ọ kọwara na e bugaziri nwata ahụ na nnukwu ụlọọgwụ Alex Ekwueme University Teaching Hospital, Abakaliki.
N’okwu ya, onyeisioche otu na-ekwuru onye enweghị onye ga-ekwuru ya, Human Rights Defenders HURIDE’ Maazị Samson Nweke, katọrọ omume ọjọọ ụmụnwoke abụọ ahụ mere ma kọwaa na ọ adabaghị n’iwu.Ya mere, ọ ńụrụ iyi na ya ga-eso okwu ahụ ruo n’isi ma hụ na nwata nwoke ahụ nwetara ikpemkwụmọtọ.
Ya bụ nwaanyị gbara afọ iri atọ na asatọ mụrụ ejima ụmụnwaanyị anọ na otu nwoke n’ụlọọgwụ Ayaka Clinic and Maternity Centre, Oke Ado, Ogbomosho.
Oriakụ Oluwadara, onye nke bi n’ime ogbe Ahoroko n’obodo Oyo bụzi onye ji ụmụ iri dịka ọ mụbugoro ụmụ ise tupu ọ mụọ ejima ise a.
Dọkịnta nke ụlọọgwụ ahụ ọ nọrọ mụ nwa, Dọkịnta Afolabi Sikurulahi, bụ onye napụtara ya ụmụaka ahụ nyere Chineke otito niile maka ịmụ ha n’udo.
Ọ KPỌTỤRỤ akpọtụ ma zụọ azụọ na nsonso a, dịka otu a maara dịka Otu Odu Eze Royal Society Enugwu-Ukwu’ késààrà ụmụnwaanyị ajadụ ruru iri ise na anọ n’ọnụọgụgụ ihe erimeri dị iche iche, iji sị ha gaa kwerebe oyooyo n’oge mmemme ekeresimeesi a na-akpụdobe.
A nọkwzịrị na ya bụ mmemme wee gbaa egwu dị iche iche site n’aka ụmụnwaanyị ajadụ ahụ, nke gosiri na ya bụ mmemme ekeresimeesi asarala ọkụ n’ezie n’ọtụtụ ezinụlọ ha dị iche iche ugbua.
Otu Odu Eze Royal Society Enugwu-Ukwu’ bụ otu jikọtata ụmụnwaanyị di ha so na ndị ichie eze ọdịnala obodo ahụ bụ Igwe Ralph Ekpeh.
AKPỌKUOLA ma gwa ụmụnwaanyị ka ha gbaa mbọ na-enyòcha ara ha na akụkụ ahụ ha ndị ọzọ na mgbe na mgbe, dịka ụzọ kacha mma isi chọpụta ma gbochie ọrịa kansà nà ọrịa ndị ọzọ na-efe èfè n’ogè.
Nke a bụ isi sekpụ ntị’ na mmemme inye nkụzi banyere ọrịa kansà bụ 2021 Cancer Awareness Campaign’, bụ nke a chịkọbàrà site n’aka Ọba Akwụkwọ Steeti Anambra, ma bụrụkwa nke weere ọnọdụ na ngalaba ọba akwụkwọ ahụ dị n’Ihembọsị, n’okpuruọchịchị ime obodo Ekwusigo dị na steeti Anambra.
Ọ kọwara mkpa ọ dị mmadụ inyòchà onwe ya mgbe niile na ịchọpụta ọrịa n’oge, ma kpọkuzie ndị ọzọ bụ ndị aka ji akụ n’obodo dị iche iche ka ha ñòmie Agbalanze Arazu site n’inye ụdị nkwàdo ahụ o nyere, n’ihi ọtụtụ uru dị iche iche nke ahụ na-ewèta.
N’aka nke ya, onye ọzọ sonyere na mmemme ahụ, bụ Oriakụ Amaka Alor kpọkuru ụmụnwaanyị ka ha na-eme nnyòcha ahụ ha oge niile.
OKE ihe ịgba anyammiri dapụtara na nsonso a ọzọ, dịka otu onye ọkwọ ụgbọala ogbuo ọwara ọsọ jiri ụgbọala wee kụtuo ma kụgbuo otu nwaanyị na-agara onwe ya n’Ọnichị.
N’okwu ya banyere ajọ ọdachi ahụ onyeisi ụlọọrụ FRSC na steeti Anambra, bụ Maazị Andrew Kumapayi kasìri ezinụlọ onye nke ha nwụrụ obi ma kpee ka Chineke nabata mkpụrụobi nwaanyị ahụ nwụrụ anwụ ma mekwa ka o zuru ike na ndokwa.
O kwezịrị nkwà na ha ga-aga n’ihu inye ụmụafọ steeti Anambra nakwa ndị ọbịa nọ n’ime steeti ahụ ezi nchekwa, ọkachasị n’ime oge mmemme ekeresimeesi a, iji hụ na Anambra gara n’ihu ịnọ n’ezi ọnọdụ ọ nọ na ya dịka steeti kacha nwee ezi ọnọdụ nchekwa n’ala Nigeria.
Ndị sonyere na mmemme ahụ gụnyèrè osote onyeisi uweojii na-ahụ maka mpaghara Zone 13 Headquarters’ dị n’Ukpo, bụ AIG Danmallam Mohammed DIG Celestine Okoye, ọnụ na-ekwuru ndị uweojii n’ala Nigeria, bụ DCP Frank Mba, tinyere ọtụtụ ndị ọzọ selitere isi n’ọrụ uweojii.
Ndị uweojii ahụ e merụsịrị ahụ n’oge ngagharaịiwe EndSARS sonyekwara na mmemme ahụ, bụkwa nke a nọrọ na ya nwee ịgba nkịtị otu nkeji dịka nkwanye ugwu nye ndị mkpụrụobi ndị uweojii ahụ tụfuru ndụ ha n’ihi ngagharịiwe ahụ.
Ka ọ dị taa, aka ndị uweojii n’ime steeti Anambra akpàrala mmadụ abụọ maka ịdakpò na ịkwasò otu nwata nwaanyị gbara naanị ahọ iri na isii iko n’ike.
Onye na-ahụ maka mmekọrịta ọhaneze nà ndị uweojii n’ime steeti Anambra, bụ CSP Haruna Mohammed bụ ya kwupụtara nke site n’ozi ọ kụpụụrụ ndị nta akụkọ.
E buru nwata nwaanyị ahụ wee gaa ụlọọgwụ, ebe a nọrọ wee lelee ya ahụ wee chọpụta n’ezie na e riri ya ọkọmbọ ọtụtụ ugboro.A malitekwazịrị inye ya ọgwụgwọ n’ebe ahụ.
Ka ndị uweojii steeti Anambra nwetara ya bụ mkpesa banyere arụrụala ahụ na-asọ ntị oyi, ha malitere ozigbo wee mebe nnyòcha, iji chọpụta ndị ọ bụ ha kpara arụ ahụ, maka na ọ bụ ọkpa ka e ji achọ ihe dakpuru mmiri.
Dịka ha siri kwuo n’ajụjụ ọnụ a gbara ha, mmadụ abụọ bụ mkpi na-agbara ọhà ewu jiri ọnụ ha wee sàá asịsà na ọ bụ ha rụrụ arụrụala ahụ n’ezie, ma kwuo na ọ bụ aka ọrụ ekwensu.
CSP Mohammed mèkwàzịrị ka a mara na a nọrọ n’abalị iri na otu nke ọnwa Maachị a wee kpụpụ ma kpụgharịa ndị arụrụala ahụ n’ụlọikpe Majie dị n’Idemili maka ikpe ha ikpe, mgbe e mechara nnyòcha banyere ihe ahụ ha mere.
OTU Nwoke a na-enyo enyo na o so n’òtù gang ndị ntọrị na-akpa mkpamkpa n’Obiaruku na gburugburu ya dị n’okpuru ọchịchị steeti Delta akọwaputala otu ha si akpa arụ.
Ya bụ nwoke onye kọwara onwe ya dịka Chidi, kwuru na ọ bụladi mgbe ha natachara akatamkpo ego site n’ezinaụlọ ndị ha tọọrọ na ha na-egbukarị ndị ahụ.
Ka ọ dị ugbu a, ọ bụrụla onye ọgba ọsọ izizi na Kenya nke a mara ikpe n’ụlọikpe na-ahụ maka mpụ.
Ya bụ nwaanyị na-agba ọsọ nke ọma dị afọ iri atọ na isii ka e kwuru na a machiri ya ịgba ọsọ afọ abụọ n’afọ 2017 maka ịńụ ọgwụ na-eme ka mmadụ na-emesi ike prednisolone’.
A mara ya ikpe maka adigboroja mpụtara ahụike false medical records sitere n’ụlọọgwụ Eldoret’s Uasin Gishu Hospital iji kwado onwe ya n’ikpe oge ọ bịara n’ihu otu ndị na-ekpe ikpe banyere egwuregwu na mba ahụ, Kenyan Sports Disputes Tribunal.
Otu o sila dị, ADAK n’ozi ya kwuru sị, Ụlọọgwụ The Uasin Gishu District Hospital gbara n’anwụ na mpụtara ahụike ahụ o ji bụ adigboroja, tinyere na ya bụ onye ọgba ọsọ enwebeghị mgbe e nyere ya ọgwụgwọ n’ụlọọgwụ ahụ.
E nyela ndị na-agba ọsọ na mba Kenya ihe karịrị iri isii n’ọnụọgụ oche azụ n’ime afọ ise gara aga maka ịda iwu doping’ na ndị ọzọ.
kpọtụụrụ ya n’ụlọ ezumeezu ndị eze ọdịnala nke dị n’obi gọọmenti Anambra, ebe ọ nọrọ gbaa ya ajụjụ ọnụ.Otu a ka o siri ga
Gọọmenti steeti Anambra na-agba mbọ dị egwu iji kwalite asụsụ na omenala Igbo.Iji maatụ, a na-enye ndịnkuzi Igbo ọtụtụ ọnọdụ pụrụ iche ma na-enyekwa ndị niile na-agụ akwụkwọ banyere asụsụ na omenala Igbo agụmakwụkwọ n’efu iji gbaa ha ume.
Ị kpọta ụmụakwụkwọ n’ụlọ mgbasaozi ABS ka ha na-eme ihe emereme tinyere ide akụkọ asụsụ Igbo na National Light ga-enye nnukwu aka.
Onyeisi ANPC bụ Sir Chuka Nnabụife maara ihe ekwe na-akụ.Ọ na-agba ezi mbọ na mmekọrịta ụlọọrụ ahụ na gburugburu ya.Ana m asị ya jide ka o ji maka na ọ maara ihe ọ na-eme.
Ka nke ahụ gachara, a nọkwara n’abalị iri na asaa nke ọnwa Maachị, ahọ 2018 wee duo Gọvanọ Obianọ na osote ya n’ọrụ ọzọ, ịchị àgbà nke abụọ.Ha wee nọsikwa ike n’oche ha ma na-arụsikwa ọrụ ezi ọchịchị ha ike ruo taa.
Dịka Gọvanọ Obianọ na-emerùbe ọgbụgba ahọ asaa n’ọkwa ọchịchị dịka aka na-achị steeti Anambra, ọ dị mkpa ịkpọpụtasị ụfọdụ ihe olenaole e kwesiri ịma banyere ọchịchị ya na steeti ahụ kemgbe ahọ asaa gara aga.
N’okpuru ndú Gọvanọ Willie Obianọ ka a malitere imepụta osikapa Anambra a na-akpọ Anambra Rice’ n’asụsụ bekee màlite ibupu ụgụ na akwụkwọ nri ndị ọzọ na mba ofesi.
Ọ rụkwara nnukwu àkwà atọ n’Awka, bụ ebe ụgbọala na-agba n’elu, n’agba n’ala dịka ọ dị taa la tinyesiekwa ọkụ n’okporo ụzọ dị iche iche.
Obianọ bụ gọvanọ kwụchapụrụ ụgwọ niile e ji ha ndị niile lara ezumike nka n’ụlọ mbipụta akwụkwọ akụkọ National Light na n’ụlọ mgbasa ozi Anambra Broadcasting Service, kwàlite ma nwogharịa ụlọọrụ abụọ ahụ ka ha dị n’ogoogo mba ụwa.
K ọ dị taa, Gọvanọ Obianọ na-arụ ọdụ ụgbọelu na steeti Anambra, na-arụ ụlọ ezumeezu mba ụwa na steeti ahụ, tinyere ọtụtụ nnukwu ọrụ ngo ndị ọzọ o ji n’aka na mpaghara ebe dị iche iche n’ime steeti ahụ.
Ihe kachasị pụta ìhè n’ihe ndị a bụ na Obianọ bụ Gọvanọ mbụ rụrụ ọrụ  n’obodo niile dị na steeti nke bụ na ikuku ezi ọchịchị ya ekusala ma onye ukwu, ma onye ntà Ndị Anambra wee na-agbazị akaebe ma na-egorikwa taa, dịka steeti ahụ na-amụkezịkwa ka ọnwa.
CAFÉ, nke o malitere ozugbo di ya bụ Gọvanọ Willie Obiano Akpokuodike rigorochara n’oche ọchịchị bụ nnọọ ezi ihe ọgbụgba ama nke ude ya na-ede ma n’ala anyị bụ Nigeria ma na mba ndị ọzọ dị iche iche.
Dọkịnta Obiano esila n’ọrụ ọma CAFÉ gosipụta na o bu ọdị mma ndị mmadụ n’obi, na ọ bụ Osodieme n’ezie.
A kọrọ akụkọ si na o nwere otu ajadu nwaanyị o kwere nkwa ịrụrụ ụlọ n’Umunya nke dị n’okpuru ọchịchị Oyi mana ka ihe si eme, nwaanyị ahụ nwụrụ tupu e nye ya ụlọ ahụ mana Osodieme gara n’ihu rụchaa ụlọ ahụ ma hafee ya n’aka ada nwaanyị ahụ.
O sikwala na CAFÉ mee ka ọtụtụ ụmụnwaanyị nwee akaọrụ dịka a na-enye ha ọzụzụ n’akaọrụ dị iche iche ma nyekwa ha nkwado iji malite ya.
O bunyela imirikiti ndị ọlụsị oche wheel chairs’ tinyere ihe ndị ha na-etinye n’aka iji mee ka ọnọdụ ha ka mma.
N’otu aka ahụkwa, o sila n’Orụ ọma CAFÉ zọpụta ọtụtụ ụmụaka nwere nsogbu mgbawa ọnụ cleft lipcleft palate site n’inye ha ọgwụgwọ n’efu.
Ụmụaka ahụ dịka anyị maara bụ ndị nne na nna ha apụghị inyere ha aka ọbụla n’ihi na ha agaghị emeli ihe dị na ya.
O mekwaala ezi ebere n’aka ndị nwere ọrịa isimgbaka ma rụkwaa ụlọ mposi n’ahịa dị iche iche na steeti Anambra tinyere ọtụtụ ọrụ ọma ndị ọzọ dị iche iche o ji CAFÉ arụ.
N’ihi ihe ndị a ọ na-eme, Dọkịnta Obiano eritela onyinye Award’ n’ebe dị iche iche, ma na steeti Anambra, Nigeria na mba ofesi.A gụba ha a gaghị agụtacha maka na Igbo kwuru okwu sị na ọ bụ ka onye si eme ka atańụ si akpọ ya.
A HỌPỤTALA onye ntaakụkọ National Light, Izunna Okafor ka onye ọkaikpe asọmpi edemede 2021 African Human Rights Essay nke International Human Rights Arts Festival IHRAF na-achịkọba.
Nke a dị n’ozi si n’aka onyeisi IHRAF n’Africa, Maazị Wole Adeoyin onye nke nọ na nsonso a họpụta onye ntaakụkọ ma bụrụkwa odeakwụkwọ onye Nigeria, Izunna Okafor na ode ejije playwright 4, Tom Block dịka ndị ọkaikpe asọmpi edemede mba ụwa ahụ.
O kwuru sị Ka ọ dị ugbu a, anyị anatala ọtụtụ edemede site na mba dị iche iche n’Africa gụnyere Malawi, Kenya, Nigeria, Ghana.
Iji tulee ma họpụta edemede ndị kacha mma maka nturu ugo n’asọmpi ahụ, ndị nchịkọba organisers akwụbala mmadụ abụọ maara ihe ekwe na-akụ n’edemede.Ndị ọkaikpe abụọ ahụ a họpụtara bụ Izunna Okafor si Nigeria na Tom Block si America.
Adedoyin gara n’ihu rụtụ aka na Tom Block bụ ode ejije derela akwụkwọ ise ma bụrụkwa onye na-ese ihe osise visual artist serela ihe karịa afọ iri abụọ.E meela ọtụtụ ejije ya n’ebe dị iche iche.Ọ bụkwa onye gosipụtarala akaọrụ ya na mba ụwa dị iche iche.
Ihe nrịta a ga-erita n’asọmpi ahụ gụNelson Mandela prize 100 Thomas Sankara prize 100 Omoyele Sowore prize 50 tinyere ị kpọ afa nkwanyeugwu asaa.
MKPU akwa dara na nsonso a na steeti Ebonyi na Enugu, dịka ndị Fulani na-achị ehi wakpòkwàrà steeti abụọ ahụ ọzọ, ma gbuo mmadụ ruru iri abụọ na abụọ n’ọnụgụgụ.
Dịka akụkọ siri kọọ, ọ bụ n’ụbọchị Mọnde ka ndị Fulani ahụ na-achị ehi wakpòrò obodo Obeagụ dị n’okpuru ọchịchị ime obodo Ishielu, nke steeti Ebonyi, ma gbuo mmadụ iri na isi n’ebe ahụ, bụ ndị nọ n’agbata ahọ iri na asatọ na ahọ iri ise na isii.
Ọgbatumtum iri na ụgbọala nke ndị ahụ e gburu egbu ka e kwuru na ndị Fulani ahụ mụnyekwara ha ọkụ, ha wee gbarikọọ, ghọrọ ntụ.
N’okwu ya banyere mwakpo ahụ na ogbugbu e gburu ndị ahụ, otu onye n’ime ndị ahụ ndị Fulani gara eso gbuo ụbọchị ahụ, mana Chineke zọpụtara ya, bụ Oriakụ Ngozi Odoabuchi kọwara ya bụ atụmatụ ndị Fulani ahụ dịka nke na-eyi égwù na nke jọgburu onwe ya.
Dịka o siri kọwaa, ya na otu nwaanyị nọ n’Ọkada oge o si n’ụlọọrụ ya na-ala be ya, ha wee hụ mmadụ asaa yi ákwà ojii, nke anọ n’ime ha nọ n’okporoụzọ, ebe atọ ndị ọzọ na-abaye n’ime ọhịa.
N’akụkụ nke ya, otu onye ọzọ Chineke zọpụtakwara ụbọchị ahụ, bụ Oriakụ Amuche Uga kwuru na ọ bụ Onitsha ka o siri bata, wee zute ndị ahụ oge ọ na-aga ịhụ nne na nna ya ọbụladị dịka o kelere Chineke maka ịzọpụta ya.
Mana, ka o sila dị, ụfọdụ n’ime ha ndị enwetaghị ozi ahụ n’oge dabàrà n’aka ndị Fulani ahụ oge ha na-abata e wee site etu ahụ memilaa ha.
N’okwu ya banyere nkwafu ọbara ahụ, onyeisioche okpuru ọchịchị Ishielu, Maazị Henry Eze, kọwara nke ahụ dịka ihe mgbọwa obi na ihe anyammiri jọgburu onwe ya, ma kpọkuo ndị ọrụ nchekwa ka ha mee ngwangwa nwụchikọọ ndị ọjọọ ahụ rụrụ ya bụ arụrụala.
N’akụkọ ọzọ dịkwa ka ibe ya, ndị a na-enyo ènyò na ha bụ ndị Fulani na-achị ehi nọkwàrà na nsonso a wee wakpò obodo Adani, dị n’okpuru ọchịchị ime obodo Ụzọ-Ụwanị, ma gbuo mmadụ isii ozigbo, merụọ mmadụ abụọ ọzọ ahụ, ma bibiekwa ọtụtụ ihe.
Nke a, dịka onye na-ahụ maka mmekọrịta ọhaneze na ndị uweojii na steeti Enugu, bụ Maazị Daniel Ndukwe, siri kọwaa, mezịrị ndị Fulani ahụ na ndị obodo ahụ jiri wee kwàtụọ, nke wetekwazịrị mbibì n’ụdị dị iche iche.
O mere ka a mara na onyeisi ndị uweojii na steeti ahụ, bụ Mohammed Aliyu edurula ndị ụrụ nchekwa wee gaa n’ebe ahụ ya bụ ihe nọrọ wee mee, ma kwezie nkwà na a ga-eme nnyocha miri èmì iji nwụchikọọ ndị aka ha dị n’ajọ ọdachi ahụ.
NWUNYE aka na-achị steeti Anambra, bụ Oriakụ Ebelechukwu Obianọ agaala njem nleta n’ụfọdụ ụlọ ahụike nta dịgasị n’okpuru ọchịchị Anambra East’, na steeti ahụ, iji mara ka ọnọdụ siri gbata kwụrụ n’ebe ahụ.
Ụfọdụ n’ime ụlọ ahụike ntà ebe nwunye Gọvanọ ahụ gara ya bụ njem nleta gụnyere ndị nke dịgasị n’Ivite Aguleri, ndị nke dị n’Enugwu-Aguleri, ndị nke dị n’Umueri, ndị nke dị n’Otuọcha, ndị nke dị n’Ụmụndeze, Eziagụlụ na Agụleri.
Ọ gbarụrụ ihu banyere ụfọdụ ihe ọ hụtagasịrị n’ụfọdụ ụlọ ahụike ahụ, dịka o siri metụta ọnọdụ ụlọọgwụ ndị ahụ ọ gara leta, ya na ihe ndị na-arụ ọrụ ebe ahụ, ụmụnwaanyị na-amụ nwa, ụmụntakịrị na ndị ọzọ na-anata ọgwụgwọ n’ebe ahụ na-agabiga.
O mere ka a mara na ọ ga-abịaghachi njem nleta ahụ ọzọ ma gakwa etu n’ebe ndị ọzọ e nwere ụlọ ahụike nta na gburugburu steeti ahụ, ọbụladị dịka o kwere nkwa na steeti ahụ ga-aga n’ihu inwe ezi ọnọdụ nchekwa bụ ịgba.
IHE mberede okporoụzọ dapụtara na steeti Anambra ataala isi mmadụ abụọ, ma tinyekwa mmadụ abụọ ndị ọzọ n’ahụ ụfụ na ihe mmerụahụ n’ụdị dị iche iche.
Onye na-ahụ maka mmekọrịta ọhaneze na ụlọọrụ Federal Road Safety Corps FRSC’ na steeti Anambra, bụ SRC Florence Edor mere ka a mara, site n’ozi ọ kụpụụrụ ndị nta akụkọ, na ihe mberede okporoụzọ ahụ bụ nke dapụtara n’ụzọ Obiụnọ dị n’Ekwulọbịa, n’okpuru ọchịchị Agụata.
N’okwu ya banyere ihe mberede okporo ụzọ ndị ahụ, onyeisi ụlọọrụ FRSC na steeti Anambra bụ Maazị Andrew A.Kumapayi dọrọ ndị na-anyà ụgbọala aka na ntị ka ha na-akpachapụ anya oge niile, zèére ịgba oke ọsọ, ma jirikwa nwayọ na uchè na-anyà ụgbọala.
O kpekwazịrị ka ndị nwetara mmerụahụ n’ihe mberede okporo ụzọ ahụ gbakere mgwamgwa, ma kasikwa ezinụlọ ndị nke ha nwụrụ anwụ obi, kpee ka Chineke nabata ma nye mkpụrụ obi ndị ahụ nwụrụ anwụ ezumike udo.
N’akụkọ ọzọ dịkwa ka ibe ya, mmadụa abụọ ọzọ nwetara mmerụahụ n’ụdị dị iche iche, n’ihe mberede okporoụzọ ọzọ dapụtara na steeti Anambra, oge otu obere ụgbọala jiri ọsọ wee makpuo n’òkpúrù nnukwu ụgbọala gwongworo na-aga aga.
Ihe mberede ahụ dapụtara na ncherịtaihu ọdụ mmanụ ụgbọala Ken Maduako Filling Station’ dị nIhiala n’etiti nnukwu ụgbọala gwongworo a maara dịka trailer’ n’asụsụ bekee nwéré akara AGL 404 XY, nnukwu gwongworo ọzọ nwere akara AKL 298 YU, na obere ụgbọala Hyundai nwere akara UMA 192 HR.
Ndị ahụ nwetara mmerụahụ ka buuru tinye n’ụlọ ahụike Our Lady of Lourdes Hospital’ dị n’Ihiala ahụ site n’aka ndị ọrụ FRSC maka inye ha ọgwụgwọ.
AKA ndị uweojii na steeti Anambra akparala mmadụ abụọ, bụ ndị a na-enyo ènyò na ha bụ ndị otu nzuzo, ma bụrụkwa ndị na-esonye n’ọgụ ahụ ndị otu nzuzo na-alụ ugbua na mpaghara ebe dị iche iche na gburugburu Awka bụ isi obodo steeti ahụ.
DSP Toochukwu mere ka a mara na a dọnyela ozu mmadụ abụọ ahụ a gbagburu n’ụlọ nchekwa ozu, ebe ndị uweojii weghàràzịkwàrà ọnọdụ ugbua, iji wètá ya bụ ọgụ na atụmatụ ndị otu nzuzo ahụ n’isi njedobe.
Ọ gakwara n’ihu kọwaa na a na-emezị nnyocha ugbua banyere mmadụ abụọ ahụ a nwụchikọrọ, ebe a ka na-agbasikwa mbọ ike iji nwọchikọọ ndị otu nzuzo ndị ọzọ, bụkwa ndị nọ n’ọsọ ugbua.
O kwere Ndị Anambra nkwà na ha ha ga-aga n’ihu inye ha ezi ọnọdụ nchekwa bụ ịgbà, ọbụladị dịka o kelere ọchịchị steeti ahụ maka ezi nkwàdo ọ na-enye ha bụ ndị ọrụ nchekwa n’ime steeti ahụ iji rụọ ọrụ ha nke ọma.
CP Kuryas gwàkwàzịrị ndị ohi, ndị otu nzuzo na ndị omekoomè ka ha chegharịa maọbụ kwakọrọ ngwongwo ha pụọ na steeti ahụ ugbua, n’ihi na ụlọọrụ ya agaghị ada mbà n’ịcha ha ọkụ na ịchụ ha ọsọ ụkwụ eru ala na steeti ahụ, ruo mgbe ha gwụchara.
AKA abụọ aghọọla Maazị Ubong Akpan otu aka, ka ndị uweojii nwetechara mkpesa banyere etu o si edina ma na-amazụrị nwa ya nwaanyị n’ezinụlọ be ya, n’enweghị onye ọbụla ma ihe na-aga.
N’ajụjụọnụ agbara ya, ya bụ mkpi na-agbara ọha ewu, bụ Maazị Ubong kwuru na o mere ihe ahụ n’eziokwu, ma kọwaa na ọ bụ ọrụaka ekwensu na ndị mmụọ ọjọọ, n’ihi na ekwensu dị aghụghọ nke ukwu.
CP Ajogun nyèkwàzịrị ntụziaka ka a kpọrọ nwata nwaanyị ahụ gaa ụlọọgwụ iji lelee ya ahụ, mara ka ọnọdụ ahụ ya siri gbata kwụrụ, ma nyekwa ya ọgwụgwọ kwesiri ekwesi.
N’IWELITEKWU aka n’agha ahụ a na-ebu megide ndị omekoome nà ọnọdụ enweghị nchekwa ahụ a na-ahụtazị na mpaghara ebe dị iche iche ugbua, ndị uweojii n’ime steeti Anambra anwụchikọọla mmadụ isii a na-enyo ènyò na ha bụ ndị ohi n’ime steeti ahụ.
Onye na-ahụ maka mmekọrịta ọhaneze na ndị uweojii na steeti ahụ, bụ DSP Ikenga Toochukwu mere ka ụwa mara nke a site n’ozi ọ kụpụụrụ ndị nta akụkọ na steeti ahụ.
O mere ka a mara na ndị ahụ bụ ndị a nwụchikọrọ site na mpaghara ebe dị iche iche na steeti ahụ, ma bụrụkwa ndị a na-enyo enyo na ha na-etinyekwa aka n’òtù nzuzo ma nwekwa égbè na ụfọdụ ngwaọgụ ndị ọzọ n’ụzọ iwu akwadòghị.
Ha nwetakwara ụgbọala ahụ n’aka ndị ahụ, ma gbakwa ha ajụjụọnụ, bụ nke ha sitere na ya wee jiri ọnụ ha sàá asịsà na ọ bụ ha zuru ụgbọala ahụ n’eziokwu ma buru ya gaa Akwa Ibom.
Oge a na-agba ya ajụjụ ọnụ, onye jị ọkwa dịka rejịstra nke nnukwu ụlọ akwụkwọ a bụ Maazị Obini Onuchukwu ma bụrụ onye a họpụtara n’afọ gara aga kọwara na mmekpa ahụ ọrịa koroa bụ nnọọ nke metụtara ụwa niile.
Maazị Onuchukwu gara n’ihu kwuo na ụlọakwụkwọ a arụpụtala igwe ha ji enyocha maka ọrịa ahụ ma bụrụ nke na-anata ike ya site n’anyanwụ.
N’ỊGBAKWỤNYEKWU n’ezi agbambọ ha n’iweghachi ezi ọnọdụ nchekwa na mpaghara ahụ, òtù ahụ jikọtara ndị gọvanọ ndịda-ọwụwa anyanwụ ala Nigeria a maara dịka South-East Governors Forum’ nọrọ na nsonso a wee wepụta ma hibe atụmatụ nchekwa pụrụ iche maka mpaghara ahụ.
Atụmatụ nchekwa ọhụrụ ahụ a kpọrọ Ebube Agụ bụ nke ndị gọvanọ ahụ hibere na nnukwu ọgbakọ nchekwa pụrụ iche ndị òtù ahụ nwere, ha na ndịisi ngalaba ọrụ nchekwa dị iche iche na mpaghara ahụ, bụkwa nke weere ọnọdụ n’Owerri, bụ isi obodo steeti Imo.
Ya bụ ọgbakọ bụ nke dọtara ndị gọvanọ niile nke steeti ise e nwere na mpaghara ahụ, ma bụrụkwa nke a nọrọ na ya wee lebàá anya n’ihe dị iche iche metụtara mpaghara ahụ na ndị Igbo n’izùgbe.
Emume ọvala ahụ nke weere ọnọdụ n’ụlọakwụkwọ Hope Rising Primary School, Oroma Etiti kpọkọtara ọtụtụ ndị mmadụ e ji okwu ha agba izu.
Igwe ukwu nabatara ọha na eze bịara mmemme ahụ.Ka ọ na-ekpunye ndị o chiri echichi okpu ka ọ na-enye ha aha n’otu n’otu.
NDỊ na elekọta asọmmpị a na ụwa niile gbara gburugburu ahụla oke agbam mbọ nke a bụ nke steeti narị atọ na isii dị n’ime obodo anyị bụ Nigeria ma gụnyere isi obodo anyị dị na Abuja gbara.
Otu na ime ihe tụrụ mmadu anya bụ na obere nwa Stephanie Onusiriuka hi ihe ruru ọnụogụ 10.8 were rite elele otu ọla edo oge achịkọbara asọmmpị ahụ na obodo Aerobic.
Nturu ugo ya mere ka ọnụọgụ onyinye ọla edo steeti anyị bụ Anambra rue isii.Nwatakịrị a bụ onye Ihembosi ma nọchite anya steeti anyị oge ahụ bụ nnọọ onye nwetebugoro Ọla ọcha oge achịkọbara ya n’ime ala anyị.
Na otu aka ahụ,  onwetekwara onyinye Ọla nchara ma bụrụ nke mere onyinye nwere rue anọ.Ọ bụ ya mere e ji ahụta ya dịke nwatakịrị na agbasi mbọ ike site na nkuzi enyere.Ọ bụ ya bụ ọka ibe na ihe egwuregwu na ala anyị taa.
Dịka o siri turu ugo na asọmmpi nwoke na nwaanyị, ọ gara n’ihu meerie ndị Olimpik nakwa ndị Mgbatị acgịkọbara ala anyị a bụ Nigeria ma bụrụ nke okwuru na ya nwere olili anya ị na anọchite anya Nigeri.
Ọ gara n’ihu kwuo sịIgwe bụ onye udo, ọ na-atọ ezi ụkpụrụ, anyị na-eso nzọ ụkwụ ya.Site n’usoro ọma ya, o hibere udo n’Oroma Etiti.Ya mere, anyị na-ebunye Chineke otito niile.
Onye ọzọ nwetere onyinye oge ahụ gunyere Chinecherem Nnamdi ma bụrụ onye nwetere onyinye ọla edo ise nke akara ọnụ ọgụgụ ya ruru 13.17mita na Javilin.Nke a bụ nnọọ ihe mba ụwa chọputara ma dekwaa na akwukwọ.
N’ekele ya, Iwuchukwu Philip Okeke, onyeisi National Identity Management Commission NIMC, steeti Anambra kọwara ụbọchị ahụ bụ oke ụbọchị.O kelere ọha na eze bịara mmemme ahụ ma gọọrọ ha ọfọ ọma dịka o kelekwara Igwe Ukwu n’ụzọ pụrụ iche.
Ka ọ dị taa, Nigeria enwetela nturuugo dịka obodo ọrịa ụkwaranta bụ Tuberculosis’ TB kacha akpa ike ma na-egbu ndị mmadụ gwòògwòò na mba Afrika niile, nà ebe nke isii ya bụ ajọ ọrịa kachakwa egbu mmadụ na mba ụwa niile gbaa gburugburu.
Nke a bụ nke a gbara n’anwụ site na nchọcha ụlọ ahụike mba ụwa, bụ World Health Organisatio WHO’ mere na nsonso a, bụkwa nke mpụtara ya gosiri ọnọdụ ala Nigeria n’ọnụọgụgụ mba iri atọ ebe ọrịa ụkwaranta kacha akpa ike na mba ụwa.
Dịka mpụtara nchọcha ahụ siri kọwaa, opekatampe, ọrịa ụkwaranta na-egbu mmadụ iri na asatọ 18 kwà áwà ọbụla na Nigeria, ebe mmadụ iri anọ na asaa 47 nà-ebute ọrịa ụkwaranta kwà áwà ọbụla na Nigeria, nke mmadụ asaa 7 n’ime ha bụ ụmụaka.
Dịka ha na-akọwa banyere ya bụ ọrịa nà ụdị ya, ndị ọkachamara ahụ mèkwazịrị ka a mara na ọrịa ụkwaranta dịkwà iche n’ọrịa korona, n’agbanyeghị na ha nwere ụfọdụ njirimara yiri onwe ha, dịka ụkwara, ọkachasị ụkwara kpọnkụ.
IGBO sị na ọ na-abụ e kelee onye gburu ehi, ọ hụ ewu o gbuo ma sịkwa na ọ na-abụ a kwanyere dike ùgwù maka ihe dị ike o mere, o mee karịa.
N’ịgbaso nke a, ndị obodo Ụmụchu dị n’okpuru ọchịchị ime obodo Agụata na steeti Anambra enyela asambodo nkwanyeugwu nyegara ụfọdụ ụmụafọ obodo ahụ, ndị gbara mbọ ma nyekwa nkwàdo n’ụzọ dị iche iche n’ime oge a ọrịa nje korona mere ndị mmadụ mkpamkpa dị egwu n’ụzọ dị iche iche.
O kelere ndị ahụ maka ezi ntụnye ha, ma gwakwazie ha ka ha jisie ike n’ọrụ, ọbụladị dịka ọ kpọkuru ndị ọzọ bụkwa ndị akajiakụ ka ha sonyebekwa n’ezi ọrụ dị etu ahụ, n’ihi na ihe dị mma dị mma nñòmi.
Ha kọwara onyinye nkwanyeugwu ahụ dịka nnukwu ihe agbamume nyegara ha, ma kwezie nkwà ịga n’ihu na-akwàdo ma na-akwàlite ọdịmma obodo ahụ.
Dare, onye nọchitere anya onyeisiala Muhammadu Buhari kpọtụụrụ Oba nke Benin,  Ewuare II n’obi ya tupu ọ gaba n’amaegwuregwu Samuel Ogbemudia Stadium maka emume ahụ.
Ndị na-asọmpi egwuregwu dị iche iche bụ ndị nke sitere steeti dị iche iche n’ala anyị juputara n’amaegwuregwu ahụ dịka egwuregwu nke gụnyere ịgba ọsọ, igwu mmiri, ịnya anyịnyaigwe, judo, taekwando w.d.g na-aga n’ihu.
Otu o sila dị, otu nwaanyị dị ime ọnwa asatọ si steeti Lagos kpara ike dị egwu ma bụrụ okwu a kpụ n’ọnụ ka o tuuru ugo Gold Medal’.
Aminat Idrees, onye nke na-eme egwuregwu taekwando mere ihe ịtụnanya n’ebe ndị mmadụ nọ dịka o meriri ndị otu ya site n’ahụ ịghọ nkọ na ime garagara n’agbanyeghị na ọ dị ime ọmụmụ, wee merie ndị otu ya ha na ya na-asọmpi egwuregwu ahụ.
N’ỊGA n’ihu n’ọrụ iwulite ngalaba ahụike steeti Anambra, ọchịchị steeti ahụ enyela ụlọọgwụ ndị ụka dịgasị na steeti ahụ mgbàkọta ego ruru nde narị naịra abụọ na iri asatọ na asatọ na ọkara N288.5m iji kwàdo ma sị ha jisie ike n’ọrụ ịkwalite ọnọdụ ahụike na steeti ahụ.
Dịka o siri metụta nkesà ego ahụ, ụka Katọliiki nwèrè ụlọọgwụ dị iri abụọ na anọ n’ọnụọgụgụ n’ime steeti ahụ, ma nweta akwụkwọ ndọrọ ego dị otu narị nde naịra na iri iteghete na asaa, na ụma narị puku naịra asaa na iri ise.
N’aka nke ọzọ, ụka Angịlịkan nwèrè ụlọọgwụ iri abụọ na isii, ma nwete akwụkwọ ndọrọ ego dị nde naịra iri isii na otu na puku naịra ise ebe ndị ụka ọgbara ọhụrụ a maara dịka pentikostaal nwere otu ụlọọgwụ, ma nwete akwụkwọ ndọrọ ego ruru nde naịra iri atọ.
O mere ka a mara na ASHIA sò n’otu n’ime atụmatụ ahụike atọ kacha arụ ọrụ na steeti ahụ, ma kwuo na n’okpuru atụmatụ ahụike ASHIA ahụ, na mmadụ pụrụ iji naanị puku naịra iri na abụọ wee nara ọgwụgwọ n’efu ruo otu ahọ zuru ezu n’ụlọọgwụ ọ chọrọ.
NJIKỌAKA gọọmenti steeti Anambra na òtù Rule of Law And Anti-Corruption, RoLAC’ amịtakwala ezi mkpụrụ ọzọ, dịka òtù abụọ ahụ bipụtara ma wepụta akwụkwọ ndekọta nkọwa maka asụsụ mmegharịahụ.
Mwepụta akwụkwọ ahụ a kpọrọ na bekee Directory Of Sign Language Interpreters bụ nke weere ọnọdụ n’Awka ma bụrụkwa nke RoLAC mere site na njikọaka ụlọọrụ gọọmenti steeti Anambra na-ahụ maka ọdịmma ọhaneze na ihe metụtara ụmụaka na ụmụnwaanyị.
Ya bụ akwụkwọ ndekọta bụ nke depụtasịrị aha mmadụ niile e nyere ọzụzụ n’asụsụ mmegharịahụ sign language na steeti Anambra nà ihe ndị ọzọ dị mkpa banyere ya bụ asụsụ na ndị na-akọwa ya.
N’okwu ya na mmemme ahụ, onyeisi RoLAC na steeti Anambra, Oriakụ Josephine Onah kèlere gọọmenti steeti Anambra maka nkwàdo dị iche iche ọ na-enye ndị ikedịnobi, bụ ndị nwere nkwarụ n’otu akụkụ ahụ ha maọbụ nke ọzọ.
O mere ka a mara na ọchịchị Gọvanọ Obiano enyele ndị ikedinobi ohere na ezi ọnọdụ kwesiri ekwesi ma mee ka ha soro n’ihe a na-eme na gọọmenti ya, ma kwezie nkwa ịga n’ihu n’ịkwadò ezi njikọaka ahụ dị n’etiti gọọmentị ya na òtù RoLAC.
Na ntụnye nke ya, onye ndụmọdụ pụrụ iche nye Gọvanọ Obianọ n’ihe gbasaara ndị ikedịnobi, bụ Ọkaiwu Chuks Ezewuzie kèlere Chineke maka ime ka atụmatụ na ihe niile gbasaara iwepụta akwụkwọ ahụ gaa siriri-werere.
nkwụdosiike ha, Ezewuzie kelekwara aka na-achị steeti Anambra bụ Gọvanọ Willie Obianọ na nwunye ya bụ Oriakụ Ebelechukwu Obianọ maka nkwàdo ha nyégárá ndị ọlụsị n’ime steeti ahụ, bụzị nke na-egosipụta na Gọvanọ Obiano bụ Gọvanọ kacha bụrụ enyì ndị ọlụsị kemgbe okike steeti ahụ.
O kwezịrị nkwa na ha ga-aga n’ihu ijikọ aka ọnụ, ha na ụlọọrụ dị iche iche kwesiri ekwesi, iji kwàlite ezi ọnọdụ maka ndị ọlụsị na steeti ahụ.
OGBE villages dị otu narị na iri na iteghete 119 n’ime obodo nọọrọ onwe ha autonomous communities dị na Nsukka, n’okpuru ọchịchị Nsukka na steeti Enugu nọ n’izuụka gara aga mebie ihe gbasara osu na be ha.
N’okwu ya n’ekpere otu ụka dị iche iche ahụ nke a nọ n’ụlọakwụkwọ St John’s Primary School, Ugwuorie, Nsukka were me, bishọp ụka Katọlik nke dayọsis Nsukka bụ Most Rev Godffrey Onah kagburu omenala ọjọọ ahụ.
Dịka ọ rụtụrụ aka n’Akwụkwọ Nsọ Galatians 328, bishọp kọwara na ọ baghị uru ime nkewa n’ebe ndị Chineke kere eke nọ.
Ọ gara n’ihu kpọkuo obodo niile dị n’okpuru zoonu omenala Nsukka ka ha gbasoro nzọ ụkwụ ndị Nsukka site n’ịbagide ikpochapu omenala niile adịghị mma, na-emegide mmadụ.
N’okwu ọ gwara ndị ntaakụkọ na mmemme ahụ, onyeisi President-General otu jikọtara Nsukka bụ Chiifu Joseph Onyeke, dịka o toro obodo iteghete nke Nsukka maka mbọ ha gbara kwuru na ha agaghị echezọ ike nke ụmụnwoke na ụmụnwaanyị dịka William Wilberforce,
Mary Slessor kpara bụ ndị ihe dịka narị afọ abụọ gara aga wepụtara ndụ ha iji hụ na a kwụsịrị ịgba mgbere ohu.Ọ kọwara na ọ bụladị na ha gbachara mbọ niile ahụ, a ka nwekwara ọnọdụ mmegide ka dị wee ruo taa, bụ nke na-ebute agaghị n’ihu.
N’okwu nke ya, eze ọdịnala nke Ihe Nsukka,  Igwe George Asadu kwuru na ọ bụ mmadụ mepụtara osu na ọ bụghị Chineke.O kwuru na nkewasị segregation a bụ n’ụwa ka ọ dị, na ọ dịghị n’eluigwe, na Akwụkwọ Nsọ kwuru na mmadụ niile ha nhatanha n’ihu Chineke.
N’akụkụ nke ya, onye nhazi coordinator IFETACSIOS Nwada Stella Ogechukwu gosipụtara afọ ojuju o nwere maka ya bụ ọnọdụ ma too ndị Nsukka maka ịpụta n’igwe ma were otu obi kpochapụ ihe gbasara omenala ọjọọ ahụ.
Ụlọ ndị ahụ nke gụnyere ebe obibi ndị mmadụ, ụlọakwụkwọ dịkarịchara n’otu ebe obibi ndị mmadụ gbapụrụ n’ụlọ na-ebi, Internally Displaced Persons IDP na Father Joseph Memorial High School n’ebe ahụ.
Oke ifufu ahụ ka e kwuru na ọ kpakwara mkpamkpa n’ụlọakwụkwọ Justice Chinwuba Memorial Secondary School, Aguleri nke mere ka ụfọdụ ụmụakwụkwọ gụba akwụkwọ n’okpuru osisi.
Onye isiụlọakwụkwọ Father Joseph Memorial High School, Aguleri, Fada Anthony Okoye kwuru na ya bụ oke ifufe tinyere ụmụakwụkwọ karịrị puku abụọ n’ọnọdụ eje eje ala ala.
Otu nwata akwụkwọ aha ya bụ Chidera Udo kwuru na ha esila ezumike Isita lọta ka ha malite agụmakwụkwọ tupu ọdachi ahụ were dapụta.
O kwuru sị Anyị nọ n’ime ebe obibi anyị hostel n’abalị oge oke ikuku bidoro kube wee kupusịba gbamgbam ebe obibi anyị ma na-akwapụkwa ụzọ anyị, nke mere ka anyị gbapụ ọsọ ndụ.
ỤLỌỌRỤ National Agency for Food, Drug Administration and Control NAFDAC, akatọọla ma maa ọkwa na ọ dị nnukwu njọ bụ iji ihe ọjọọ ahụ mmadụ achọghị chemicals and additives esi ihe oriri na imebe mmanya.
Onyeisi Director General, NAFDAC bụ Ọkammụta Mojisola Adeyeye kwuputara nke a n’ozi nke onye ntaakụkọ ha Sayo Akintola binyere aka na ya nke o kọwara na ụlọọrụ ahụ ga-ahụ na ọ bụ sọ ezi ihe oriri ka a ga na-ere n’ahịa.
Mmadụ atọ ka e kwuru na ha nwụrụ na Kano ka ha ṅụchara mmanya e tinyere kemikalụ, ebe ọtụtụ ndị ọzọ nọ n’ọrịa.
Ọ gara n’ihụ kọwaa na ọ bụ eziokwu na ihe oriri dị mkpa na ndụ mmadụ mana mgbe ọbụla ihe ọjọọ ndị ahụ banyere na ya na mmiri na ọ ga-aghọzi nsi poison nyere mmadụ, karịa idozi ahụ.
O kwuru sị Nsi na-esite ụzọ dị iche iche aba na nri dịnri nọferela oke, iji ajọ mmiri akwado ihe oriri, itinye nri e siri esi na ihe ngosị shielf ogologo ụbọchị maọbụ ọnwa, idebe ihe oriri n’akpati njụoyi ogologo oge na ọtụtụ ụzọ ndị ọzọ.
NDỊ ọrụ National Drug Law Enforcement Agency NDLEA anwụchikọọla otu nwoke aha ya bụ Basiru Ibrahim onye nke a kọwara na ọ bụ onye ọrụ nchekwa adịgboroja’, maka isi mba Benin Republic na-ebubata ọgwụ na Nigeria.Okwuputa okwu NDLEA bụ Femi Babafemi kwuputara nke a n’izuụka gara aga.
Ibrahim onye nke kọwara onwe ya ka onye ọrụ dị elu na law enforcement agency’ kọmandị Sokoto bụ onye nke a nwụchikọrọ na steeti Kebbi dịka a chọpụtara na o ji skunk’.
Babafemi kwuru na a nwụchikọrọ Ibrahim onye nke gbara afọ iri atọ na asatọ n’ebe nnyocha ụgbọala na-aga n’okporoụzọ checkpoint ka o ji ụgbọala ya buru ọgwụ ndị ahụ.
Mgbe a na-agba ya ajụjụ, nwoke ahụ a nwụchikọrọ kwuputara na ya dịla na mbụ bufetere otu onye aha ya bụ Queen ọgwụ ugboro atọ site na Benin Republic.
Otu o sila dị, mgbe ozi ruru anyị aka, kọmanda NDLEA na steeti ahụ Kebbi bụ Peter Odaudu kwuru na a ka na-eme nnyocha banyere nkọwa nwoke ahụ nyere na ya bụ onye ọrụ dị elu nke law enforcement agency’ kọmandị Sokoto.
Prince Philip, di Queen Elizabeth II nke England, bụ Duke of Edinburgh nwụrụ na Fraịdee izuụka gara aga ọnwa Epure dị n’abalị iteghete.
Oriakụ Destiny Adaeze Ikpeama onye ọkaiwu lawyer ,onye dị ime ọnwa isii ka di ya bụ Anthony Ikpeama tiri ihe nke mere ka o koropu.Ka nke ahụ mechara, e buru ya gaa ụlọọgwụ ebe e tinyeere ya ihe okuku ume oxygen mask’.
Ndịuweojii kwuru na Maazị Ikpeama gara n’ụlọọgwụ wepu ihe okuku ume ahu e tinyere ya, nke meziri ka ọ nwụọ.
Dịka ozi nke si n’aka otu onye bụ Chukwudi Iwuchukwu si kọwa, ha lụrụ di na nwunye n’afọ 2014 ma mụta ụmụ nwoke abụọ.
O kwuru sị Korona na nlakpu n’ụlọ so ya n’azụ mere ka etimihe ahụ ọ na-eti ya karịa dịka ọ bụzi ihe ọ na-eme ụbọchị ọbụla.
O kwuru na ọ bụladi na nwunye ya dị ime ọnwa isii emeghị ka ọ kwụsị iti ya ihe.
Ọ bụ n’ahịa ka ndị Igbo na-ezikọrịta onwe ha ozi.N’ahịa ka ndị mmadụ chọrọ ịhụ onwe ha na-enwe ike ime ya.Ọ bụkwa n’ahịa ka a na-esi anụ ọtụtụ ihe mere n’obodo.
Ogbe ọbụla dị n’obodo nwe ahịa na-enwe ọdụ, ebe ha na-anọ ụbọchị ahịa ọbụla.Onye ọbụla na-akpọwa ma na-ere ahịa ya na ya.N’otu aka ahụkwa, n’ebe ụfọdụ ụmụnna dị iche iche na-enwe ọdụ ebe ụmụnwoke ha na-anọ ańụ mmanya ụbọchị ahịa ọbụla.
Otu o sila dị, e kwuru na e wegara mkpesa na nke ndị uweojii Ajah Police Station nke mere ka a nwụchikọọ nwoke ahụ site n’ebe o zoro.
O kwuputa okwu ndịuweojii kọmandị Lagos CSP Olumuyiwa Adejobi kwuru na ya bụ ihe mere ka ọnwa Epure dị n’abali iri.
Nke a bụ isi sekpụ ntị n’okwuchukwu mmemme ụka akwamozu Papa Sylvester Chukwumalu bụ nke weere ọnọdụ na nsonso a n’ezinụlọ be ya dị n’Ebenatọr, n’okpuru ọchịchị ime obodo Nnewi South’ nke steeti Anambra.
N’okwu ya oge ndị ntaakụkọ na-agba ya ajụjụọnụ, diọkpara Pa Sylvester Chukwumalu, bụ Maazị Celestine Chukwumalu kọwàrà nna ya dịka onye udo na nwoke obiọma jupụtara n’amamihe.
Ọ sị, Nna m bụ onye obiebere, nwoke obiọma, onye udo na onye nwere ịhụnanya n’ebe mmadụ ibe ya nọ.O nweghị ezigbo ihe ị ga-arịọ ya ọ gaghị emere gị.Na ndụ ya niile, ọbụla ma n’ọnwụ ya ugbua, ụwa na-agbara ya akaebe na ọ bụ ezigbo mmadụ.
Dịka ọ na-akọwa na nna ya hapụụrụ ha ọtụtụ ezi ihe nñòmi, ọ gakwara n’ihu kwuo na otu ihe ọ gaghị echefu echefu banyere ndụ nna ya bụ na ọ tọọrọ ya ezi ụkpụrụ ọ ga-agbasò wee kèta ndụ ebighịebi.
N’akụkụ nke ya, otu onye ọzọ akwamozu na ọnwụ nwoke ahụ metụtara, bụ Maazị Chukwuemeka Michael Okafor-Ezelie, kèlèrè Chineke maka ezi ndụ o biri, ogologo ndụ o nyere ya n’ụwa, na etu o siri mee ka akwamozu ya gaa siriri-wèrèrè n’enweghị ọdachi ọbụla.
O kelekwazịrị ndị siri ebe dị iche iche wee bịa sonyere ha na mmemme akwamozu ahụ nà ndị ọzọ nyere aka n’otu ụzọ maọbụ nke ọzọ iji hụ na ọ gara nke ọma, ma kpee ka Chineke kwụghachi ha mmaji kwuru mmaji.
Mmemme akwamozu ahụ dọtàrà ọtụtụ ndị dị iche iche, tinyere Onyeisioche nchere oge n’okpuru ọchịchị Nnewi South’, bụ Maazị Chieloka Henry Okoye, na ọtụtụ ndị ọzọ.
A mụrụ Sylvester Orjiakor Chukwumalu n’ahọ 1913 dịka nwa nke anọ nke nne na nna ya bụ Maazị Chukwmalu na Lọọlọ Dibianeri Chukwumalu ma ogologo ndụ ya niile jupụtara n’akụkọ ọgbụgba ezi ama, wee ruo ụbọchị ọnwụ ya, ka ọ gbàchàrà ahọ otu narị na asaa 107.
Tupuu ọnwụ ya, Papa Chukwumalụ, ónyé mụrụ ụmụ asatọ, jèèrè Chineke na mmadụ ozi n’ụzọ dị iche iche, jie ọkwa n’ogoogo dị iche iche ma n’obodo ma n’ụlọụka, ma bụrụkwa okenyè tọchara mmadụ niile n’ụlọụka St.Mattew’s Catholic Church’ na n’obodo ya bụ Ebenator niile n’izugbe.
Ọ dara n’ụra ọnwụ n’ime Onyenweanyị ka o kpechara ekpere ụtụtụ ya n’ụtụtụ ụbọchị Mọnde, abalị iri abụọ na ótù nke ọnwa Disembà ahọ 2020.
Ọ ZỤRỤ ka ahịa n’Ụmụoji dị n’okpuru ọchịchị Idemili North’ nke steeti Anambra, dịka ndị obodo ahụ gbaara eze ọdịnala ha nwụrụ anwụ, bụ Dọkịta Cyril Nwabunwanne Enweze Ọfala ikpeazụ.
Mmemme ịgba Ọfala ikpeazụ ahụ bụ nke weere ọnọdụ n’obi eze ọdịnala ahụ, ma bụrụkwa nke dọtara ọtụtụ ndị mmadụ, bụ sitere ebe dị iche iche wee bịa iso kwanyere eze ọdịnala ahụ ugwu ikpeazụ.
Igwe Enweze, onye chịrị Ụmụoji ahp iri na anọ, nwụrụ ka ọ gbachara ahọ iri asaa, ma bụrụkwa onye rụrụ ọrụ dịka onyeisioche ụlọọrụ Anambra State Investment, Promotion, and Protection Agency ANSIPPA’.
Ụfọdụ ndị ọzọ kwuru okwu n’ebe ahụ gbara ezi ama banyere ndụ Igwe Enweze, kasìé ndị Ụmụoji na ndị ezinụlọ ya obi, dụọ ha ọdụ ka ha gbasò ezi nzọụkwụ ya, ma kpekwa ka ka Chineke nye mkpụrụobi ya ezumike udo.
NDỊ uweojii steeti Anambra anwụchikọọla ndị otu nzuzo na ndị omekoome n’ebe nzuzo ha, dịka ha na-anabata ndị ọhụrụ n’otu nzuzo ha.
Ndị ahụ e jidere dị mmadụ isii n’ọnụọgụgụ, ma bụrụkwa ndị a nwụchikọrọ n’elekere iri na abụọ nke ụbọchị Wenezdee, n’Amikwo Awka, dị n’okpuru ọchịchị ime obodo Awka South’ nke steeti ahụ, ma bụrụkwa ndị a na-enyo ènyò na ha bụcha ndị otu nzuzo na ndị omekoome.
Ọ gara n’ihu kwuo na ha nwètara nsụnsụ egbe abụọ na mgbọ egbe asatọ n’aka ndị ahụ, ma gbakwa akaebe na ndị ahụ ejirila ọnụ ha wee sàá asịsà, kwuo na ha bụ ndị òtù nzuzo Black Axe’.
N’okwu ya banyere nke ahụ, onyeisi ndị uweojii na steeti Anambra, bụ CP Monday Bala Kuryas, fsi, kèlèrè Ndị Anambra maka nkwàdo na ozi ha na-enye ndị ọrụ nchekwa, nke na-eme ka ọrụ ha na-aga nke ọma na steeti ahụ.
Nsogbu dị Ndị ọrụ anyị niile nwụrụ taa ka anyị nọ n’ofiisi.Sọ m bụ onye ji isi ya pụta.
Nna m ukwu, ekele dịrị Chukwu na ị dị ndụ.Ọ gịnị ka anyị gaara eme ma a sị na ị nwụrụ anwụ Ebere na emere m ezinaụlọ ndị ahụ lara mmụọ.Olee otu ha ga-esi na-ebi ndụ ugbu a 
Obi ụtọ m, ọ dị egwu, mana United Nations ekpebiela inye ezinaụlọ ndị ahụ niile lara mmụọ nde dọla iri 10million dollars n’otu n’otu.
Ị sị gịnị Nde dọla ole Chaị Nna m ukwu, I meghị nke ọma o, gịnị mere na ị na-ewezuga onwe gị oge ọbụla Chukwu chọrọ ịgọzị anyị .
OPEKATAMPE, mmadụ iri na asaa zutèrè ọnwụ mberede ha na nsonso a, dịka ajọ ihe mberede okporoụzọ dapụtara n’Ọnịtsha, na steeti Anambra.
Ndị ọnọmgbeomere kọwàra na ụgbọala ahụ ná-ebu mmadụ iri na asatọ bù ndị njem were eme njem ụbọchị ahụ, tupu mmiri wee buchara ya, sụnye ya isi n’ọwà mmiri.
N’okwu ya oge ọ gara n’ebe ahụ, onye na-anọchite anya ọgbọ nta nkwàdo Ọgbaru n’ụlọ imeiwu steeti Anambra, bụ Maazị Noble Igwe kọwara ihe mberede okporoụzọ ahụ dịka nnukwu ihe ọdachi na-agba anyammiri, ma kpee ka Chineke nabàta mkpụrụobi ndị ahụ nwụrụ anwụ, ma kasikwa ezinụlọ ha obi.
N’okwu nke ya, onyeisi ụlọọgwụ Toronto, bụ Dọkịta Emeka Eze katọrọ ụdị ajọ ọdachi ahụ, ụa nye ndị na-anyà ụgbọala ndụmọdụ ka ha na-akpachàpụ anya n’etu ha si anyà ụgbọala n’oge udummiri a, ọkachisị n’ebe ha amachaghị àlà nke ọma, iji zèére ihe ọdachi dị etu ahụ.
NCHỌPỤTA nke si n’aka òtù ahụike mba ụwa World Health Organisation ezipụtala na ụkwaranta tuberculosis na-egbu opekatampe mmadụ iri na asatọ awa ọbụla na Nigeria.
Onyeisi Director otu na-ahụ maka ngbochi ọrịa ụkwaranta na ekpenta, National Tuberculosis and Leprosy Control Programme bụ Oriakụ Itohowo Uko onye kwuputara nke a n’ọgbakọ virtual media seminar’ nke ha họọrọ ndị ntaakụkọ wee mee n’Abia na Enugu kwuru sị Ụkwaranta na-egbu ndị mmadụ karịa korona na Nigeria.
O kwuru sị dịka nchọpụta nke WHO siri dị, na mmadụ dị puku narị na iri ise 150,000 nwụrụ n’ihi ọrịa ụkwaranta n’afọ 2019 sọọsọ.
Dịka onyeisi NTLCP ahụ siri kọwa, n’ihi na ndị na-arịa ụkwaranta enweghị ike inweta ọgwugwọ n’oge ahụ a lakpuru lockdown n’ihi korona mere ka ọrịa ụkwaranta fesaa n’ala anyị karịa.
Ya mere, ọ kpọkuru ndị na-arịa ụkwaranta ka ha gba mbọ nọgide n’ọgwụgwọ a na-enye ha nke na-ewe ọnwa isii iji hụ na ọ lachighaghị azụ, dịka ụfọdụ na-akwụsị ọgwụ ha ka ha nwetachara onwe ha izizi n’ime izuụka abụọ o malitere nyebe ha ọgwụgwọ.
Dịka o siri kwu, onye na-arịa ụkwaranta nwere ike inwe nsogbu ọgwụ erughi ahụ drug resistance bụ nke ka njọ ma ọ bụrụ na onye ahụ ghara ịnatazu ọgwụgwọ ọnwa isii ahụ.
Ọ katọrọ nkwenye ndị mmadụ na a na-ebute ọrịa ụkwaranta na mmekọrịta efere, iko na ihe ndị e ji eri nri maọbụ site n’ịta amosu ma kọwaa na ọ bụ site sọọsọọ n’ikuku ka e si ebute ya.
ỌBARA mgbali elu na ọrịa shuga diabetes so n’ihe na-akpata nsogbu akụrụ kidney.Nke a mere na ị ga na-elebara otu shuga si agbago ma na-agbatu
Gbaa mbọ hụ na ị bughị oke ibu weight n’ihi na ibu oke ibu nwere ọghọ m dị egwu nke nwere ike ibute nsogbu akụrụ
Gbaa mbọ hụ na ị na-enwe ezi mmegharị ahụ exercise, dịka igwu mmiri, ịga ije, ịgba ọsọ n’ihi na ha na-ahazi ọbara mgbalị elu na ọnọdụ shuga, tinyere ọnọdụ ahụ niile ma mee ka mmadụ ha otu kwesịrị ekwesi n’ibu.
NKPỌKỊTỊ bụ ọpụrụ iche dị n’egwu e nwere n’Igbo.E hibere ya n’ala Umunze nke dị n’okpuru ọchịchị Orumba South ochie Aguata n’afọ 1959.Ọ bụ odogwu nwoke, Chief Festus Okoli lagoro mmụọ, onye e ji Ojimgba mara 1927-2009, hibere ya.
Nkpọkịtị Umunze Nkpọkịtị Unique Cultural Dance Group dịka ndị mmadụ na-akpọ otu egwu ahụ na-eji ụzọ dị iche iche styles nke gụnyere irigo n’elu onwe ha wee na-eme ndị na-elele ha obi ụtọ.N’ikwu eziokwu, ọ gbara ụwa gharịị etu ha si agba egwu.
Ha gara asọmpi dị iche iche n’ala anyị bụ Nigeria ma turu ugo lọta.N’afọ 1970, dịka steeti niile gbakọtara ka a ṅụrịa maka agha a kwụsịrị ha gbara ndị nke mbụ wee turu ugo buru ihe onyinye ha laa.
Otu ahụ ka ha si aga asọmpi ma na-agba ndị nke mbụ oge niile.N’ihi ya, gọọmenti Anambra steeti ochie họọrọ ha dịka egwu steeti ji aga asọmpi egwu ọdịnala.
Ọ bụ n’ihi ugo ha tuuru aghara aghara ka e jiri see ha n’akwụkwọ ego Nigeria.I lee anya n’azụ akwụkwọ ego naịra ise N5, ị ga-ahụ ha.
Na mmalite aja maasị, bịshọp nọrọ n’isi emume bụ Most Rev.Peter Okpaleke nke Ekwulobia dayọsis kọwara na emume ahụ bụ emume ịhụnanya, na mmetụta.
N’okwuchukwu ya, Bịshọp Paulinus Ezeokafor nke dayọsis Awka site n’ihe ọgụgụ a gụrụ n’Akwụkwọ Nsọ kọwara na mbilite n’ọnwụ na-agba mmadụ ume.
O kwuru sị N’ọnọdụ ọbụla ị hụrụ onwe gị na ndụ na-enwe ańụrị maka na Kraist ji ọńụ nabata nke ya.Mgbe ndụ gachaara, o nwere ebe anyị na-eje.
Bịshọp Ezeokafor kwuru sị Ka e lee ha nka.Ị zụchaa nwa ọ zụba gị.Ha arụgoro ụka ọrụ.Anyị bụ ụka bụ ụmụ ha.Nka kacha nka bụ nlekọta.Ihe ga-enye ha ańụrị bụ na ndị ha rụụrụ ọrụ na-echeta ha.
Ya mere, o kelere Valentine Ozigbo maka ịkwado emume ahụ, tinyere Willie Nwokoye maka ịkwado ma buputa ukwe Fada Azuka onye nke ọ kọwara ka agadi nwaanyị anaghị aka nka n’egwu ọ maara agba.
Onyeisi Director Priests Welfare Home ahụ bụ Fada Emmanuel Udu kelere ndị bịshọp abụọ ahụ na ndị ụkọchukwu niile bịara emume ahụ.
O kelere Ozigbo maka ịkwado emume ahụ tinyere Willie Nwokoye maka ibuputa ukwe Fada Azuka ma kelekwaa Ichie Augustine Ibeme Ezani Udokamma, Msgr Luke Anameze, Dọkịnta Enemuo na ndị ọzọ maka mbọ ha na ọrụ ọma ha n’ụlọ obibi ndị fada ahụ.
Ozigbo gara n’ihu kelee Fr Udu na ndị niile na-arụ ọrụ n’ebe ahụ.O kwuru sị Ekpere m bụ ka ụnụ bie ogologo ndụ ma ruo eluigwe n’ikpeazụ.
Nwokoye gara n’ihu kwuo na ọ ga-emekwa otu aka ahụ n’ebe ukwe ndị Msgr Cyril Ezenduka lara mmụọ hibere.
Ihe ndị e mere n’emume ahụ nke e jiri mgbede chịkọba gụnyere ịwa achịcha bekee, ukwe sị n’aka Valentine Chineto Ozigbo Foundation na egwu ịgba ndị ụmụaka na-agba obido n’alta Mass servers.
NDỊUWEOJII mba Britian na-achọ ndị ohi zuuru okeoyibo rabbit kacha ibe ya ibu n’ụwa niile, nke aha ya bụ Darius site n’ogige onye nwe ya.
Ndịuweojii West Mercia na-akpọku ndị mmadụ maka inweta ozi gbasara okeoyibo ahụ nwere agwa aja aja na ọcha brown and white bunny furu efu n’abalị Satọdee site n’ebe obibi ya na Stoulton dị na Central England.
Darius, okeoyibo gbara agba continental giant rabbit’ tuuru ugo n’afọ 2010 site n’aka Guiness World Records dịka okeoyibo kacha dị ogologo ndụ, bụ nke dị fiiti 4 na inchiisi 3 ma dị 129 sentimeta n’ogologo.
Onye nwe ya bụ Annette Edwards n’ozi ya na ihe mgbasaozi twita kwuru ụbọchị ụka na ụbọchị ahụ bụụrụ ya ụbọchị oke mwute ma kwe nkwa £1,000 otu puku pounsu dịka ụgwọ maka nlọghachi okeoyibo ya n’udo.
Edwards kwuputara n’afọ 2018 na Darius onye dị afọ asatọ n’oge ahụ na-emezi nlakpu retiring, ọ naghịzi aga ihe omume tinyere ịpụta hụ ndị ntaakụkọ, kama na ọ na-ebizi ndụ nwayọọ n’ụlọ.
Ihe ọdachị mere oge gara aga n’ebe onye nwe okeoyibo ahụ Darius nọ bụ na nwa okeoyibo ahụ bụ Simon nwụrụ n’ihe mberede ụgbọelu n’afọ 2010 ka a na-akpọgara ya onye ga-enwe ya.
ỤMỤAKWỤKWỌ Queen of Rosary College’ dị n’Ọnitsha, n’ime steeti Anambra nọrọ na nsonso a wee nweta ntúrúùgò dara ụdà n’asọmpi mba ụwa, dịka ha meriri ndị ògbò ha sitere mpaghara mba ụwa dị iche iche n’asọmpi ahụ.
Ụmụakwụkwọ ahụ dị asaa n’ọnụọgụgụ ka e kwuru na ha meriri ụmụakwụkwọ sitere ụlọakwụkwọ ndị ọzọ karịrị puku ise na nnukwu asọmpi ahụ a kpọrọ University of Delaware’s Global Prize Award’, bụ nke weere ọnọdụ na mmemme Diamond Challenge Global Summit’, bụ nke bịara na njedobe na nsonso a.
Ya bụ mkpọpụta ndị tuuru ùgò na nnukwu mmemme bụ nke gaara ewèré ọnọdụ na mahadum Delaware dị na mba United States of America’, mana n’ihi ọrịa nje korona, e mèzịrị ya n’usoro nzikọrịta ozi ọgbaraọhụrụ.
Ụmụakwụkwọ ahụ sitere Anambra, ka e kwuru na ha dị mmadụ asaa, ma bụrụkwa ndị nọchitere anya ala Nigeria n’asọmpi mba ụwa ahọ, ka ha merichara ndị ọzọ sitere ụfọdụ ụlọakwụkwọ dị iche iche n’ala Nigeria, wee bụrụzie ndị e weputere ga-anọchite anya Nigeria n’ogoogo mba ụwa.
Ha bụ ụmụakwụkwọ ụbụrụ ha na-anụ ọkụ ka a kpọpụtara aha ha dịka Chisom Iwuno, Amara Okechukwu, Chidimma Okoye, Mmesoma Nnaji, Sandra Mgbafulu Stephanie Anozie, na Chinyere Iheator ebe ndị mgbàzi ha gụnyèrè John Onuigbo na Kyrian Obikwelu.
N’okwu ya banyere nke ahụ, otu n’ime ndị mgbazi ụmụakwụkwọ ahụ, bụ Maazị John Onuigbo mere ka a mara na ụmụakwụkwọ asaa ahụ mepụtàrà akụrụngwa pụrụ iche ha kpọrọ Queens Foris Labs, bụ akụrụngwa e ji akwàlite ma na-eme ka ọmụmụ ihe sayensi na nghọta ya dịwanye mfe.
Akụrụngwa app ahụ bụ ọkaibe ka ụmụakwụkwọ ahụ jiri wee turu ùgò dịka ndị nke mbụ, ebe ndị ògbò ha nke sitere mba US, ndị a maara dịka Dyslexia Genius’, gbara ndị nke abụọ.
Asọmpi ahụ Horn Entrepreneurship’ nà-ákwàdó bụ nke e hibere n’ahọ 2012, site n’aka Mahadum Delaware University of Delaware, iji chọpụta ụmụakwụkwọ kachara nwe ọnọtarachi na ọgụgụisi imepụta ihe, ọkachasị ihe ga-enye aka n’ígbò nsogbu na-echere mba ụwa aka mgba n’ọgbọ ha.
Ọ bụ n’abalị iri na abụọ nke ọnwa Maachị ahọ a ka ụmụakwụkwọ ahụ nọrọ wee merie ndị ògbò ha sitere ụlọakwụkwọ ndị ọzọ dị iche iche na Nigeria, wee nweta mmeri dịka ọkaibe ga-anọchite anya ala Nigeria n’asọmpi University of Delaware’s Global Prize Award’ ahụ.
Nke a bụ nke a gbara n’anwụ site n’aka onye na-ahụ maka mgbasaozi ụlọọrụ NDEA n’Abuja, bụ Maazị Femi Babafemi, site n’ozi ọ kụpụụrụ ndị ntaakụkọ ụbọchị Tuzdee.
O kwuru na ndị òtù ahụ na-eji ọgwụ ike dị iche iche, dịka arizona’, alcohol’, rohypnol’ na ndị ọzọ wee na-emepụta achịcha bekee, ihe ntagharịọnụ na ihe oriri ndị ọzọ wee na-eresi ụmụakwụkwọ ahụ.
Oge a gbara ya ajụjụọnụ, jiri ọnụ ya wee sàá ásịsà na ọ bụ ya na enyì ya siri ihe oriri ahụ, ma na-eresikwa ya ụmụakwụkwọ, ndị na-eme mmemme, ndị na-ere ya n’ahịa, nakwa ọhaneze ndị ọzọ na-ego ya n’amaghịama.
N’okwu ya banyere nke ahụ, onyeisi ụlọọrụ NDLEA na FCT, bụ Maazị Mohammed Marwa kèlere ndị ọrụ ya maka ịchọpụta na ikpùghè arụrụala ndị omekoome ahụ.
Ọ kwara arịrị na ihe kacha njọ bụ na ndị ahụ macha ụma wee na-eresi ọhaneze, ọkachasị ụmụaka ụmụakwụkwọ ihe oriri ahụ e jiri ọgwụ ike wee rụọ, ma kọwaa nke ahụ dịka arụrụala jọgburu onwe ya, nakwa nke nwere ike iwèta ọtụtụ mpụtara ọjọọ dị iche iche n’obodo.
NWAANYỊ ahụ lụrụ dị ọhụrụ, Hajara Ahmad bụ onye lụrụ Sulaiman Muhammad, obere nwanne onye chọburu ịlụ ya fiancé Abubakar onye ọrụ Nigeria Air Force, ekwuputela na amanyeghị ya amanye ịlụ dị ahụ.
Ọ gbagwojuru ọtụtụ ndị mmadụ anya otu nwaagbọghọ ahụ si lụ Muhammad nwanne onye ahụ chọburu ịlụ ya otu ọnwa o jiri nwụ.
Otu o sila dị, ọ kọwara na ọ bụ ya tụpụtara atụmatụ alụmdinanwunye ya na Muhammad dịka o kwuru na o wetaara ya ańụrị ugbu a.
Hajara gara n’ihu gbaa ama na ọ ka na-ewutekwa ya maka ọnwụ onye nke ahụ kaara ịlụ ya ma kwukwaa na ya na-ekpere ya ekpere oge niile tinyere na ya agaghị echefulata ya.
Ọ gara n’ihu kwuo na ya nwere enyi nwaanyị mana na ihe merenụ bụ ka chi siri chọ ya na enyi ya nwaanyị nabatara ya otu ahụ tinyere na ihe kacha mkpa bụ na ezinaụlọ ha abụọ nyere ha nkwado.
O kwukwara sị Enyi m gosịrị m ụfọdụ okwu ọnụ ndị mmadụ na nzikọrịta ozi ọgbara ọhụrụ social media ma nke ahụ agbasaghị m ma ncha n’ihi na Chukwu agọziela agbamakwụkwọ anyị.Mmiri zoro ụbọchị anyị gbara akwụkwọ iji gosi ngọzị Chukwu.
Abubakar, onye nwụrụ anwụ so na ndị ọrụ NAF nwụrụ ka ha na ndị oji egbe na-akwarịta mgbọ n’Ungwan Laya, Birnin Gwari na steeti Kaduna ka ọnwa Febụwarị dị n’abalị iri na atọ.
Ọnwụ ya dapụtara ka ọ fọrọ izuụka atọ ka ya na Hajara gbaa akwụkwọ.E liri Abubakar n’obodo ya Ungwan Dosa, Kaduna North na steeti Kaduna ụbọchị ụka ọnwa Febụwarị dị n’abalị iri na anọ.
ỌGBAKỌ nkụzi mkpụrụ ụbọchị abụọ banyere etu e si ede, etinye, emezi maọbụ atụgharị edemede na Wikipedia Igbo abịla n’isi njedobe, dịka a kpọkuru ndị Igbo ka ha teta n’ụra ma bido ịkọ akụkọ ha na ide ihe banyere ha, karịa ịhapụrụ ya ndị mba ọzọ ka ha deere ha.
Ya bụ ọgbakọ nkuzi, nke a kpọrọ Ọzụzụ Igbo Wikupedia Awka’ bụ nke weere ọnọdụ n’izuụka a n’ọba akwụkwọ steeti Anambra dị n’Awka, ma bụrụkwa nke dọtara ndị ọrụ ọba akwụkwọ, ndị nkụzi, ndị nta akụkọ, ndị odee, ndị ọrụ oyibo, ndị ntorobịa, na ọtụtụ ndị ọzọ.
E wezuga ihe ndị ọzọ e mere ebe ahụ, a nọrọ na mmemme ahụ wee kụziere ndị sonyere na ya etu e si esonye na Wikipedia, ya na etu e si atụgharị, edezigharị ma na-ebipụtakwa edemede n’asụsụ Igbo na Wikipedia.
NNE na nna Leah bụ Nathan na Rebecca Sharibu akwaala arịrị maka ojiji ahụ e ji nwa ha kemgbe, ma kwuo na ọ bụ nnukwu ọnọdụ ọjọọ ma taa Gọọmenti Etiti ụta.
Ha gara n’ihu kwuo na mba ndị ọzọ n’uwa na-agba mbọ gbapụta ndị okenye ha e ji eji ma ya bụrụzie nwata mana ọchịchị Buhari gbahapụrụ Leah Sharibu, onye ụka Kraist nọ sọọsọ ya ihe karịrị afọ atọ ugbu a.
Ya mere, Nathan na Rebecca Sharibu na-akpọku Onyeisiala Buhari ka ọ nabata enyemaka si n’aka mba America iji hụ na a gbapụtara nwa ha nwaanyị, Leah Sharibu.
AKA akparala otu Pastọ aha ya bụ Segun na steeti Kogi maka igbu otu nwaanyị ji ahụ ya akpa ego aha ya bụ Mercy Moses.
E kwuru na ha gburu onye ashawo ahụ, bere isi, ara, ụkwụ abụọ, na otu aka ya lie ha n’alta ụlọụka ahụ buruzie ozu ya fọrọ afọ lie n’ọhịa.
Ya mere ka e jidechara ha, ha kpọọrọ ndị uweojii gaa Uhodo dị n’Ogaminana n’Adavi ebe ha liri ozu ya, ebe a nọrọ bọpụta ya.
N’akụkụ nke ya, Mercy Moses  onye e gburu egbu bụ onye Tiv hapụrụ steeti Benue bịa Kogi maka ịrụ ọrụ.
Otu o sila dị, ndị uweojii mara imi n’ala wee nwụchikọọ Pastọ ahụ onye dị na mbụ rie mbọmbọ ka ọ nụrụ na a nwụchikọọla ndị ọrụ ya, ma dọnye ozu n’ọba ozu Okene General Hospital.
A KPỤPỤLA otu nwoke gbara afọ iri anọ na asaa aha ya bụ Adamu Gwaldi nke Anguwan Magaji dị n’okpuru ọchịchị Yola South na steeti Adamawa n’ụlọikpe ukwu dị na Yola maka imetọ ma bunye ụmụaka nwoke abụọ ọrịa oberenajaọcha HIVAIDS.
A chọpụtara na Gwaldi, onye mmekọ nwoke na nwoke na-amasị gay ji ohere na ụmụaka ahụ na-achọ ọrụ ma bụrụkwa ndị ọbịa enweghị ebe ha ga-anọ were metọọ ha ọtụtụ izuụka ma si n’ụzọ ahụ bunye ha ọrịa oberenajaọcha HIVAIDS.
O kwuru sị Ọ gwara anyị na ọgwụ ahụ bụ maka ibelata ihe mgbu.Mana n’ikpeazụ ọgwụ ahụ bụ maka irahu ura’.
O kwuru na Gwaldi kpọchibidoro ha ụzọ ma kwasoo ha iko ugboro ugboro otu izuụka ma mechaa kpọpụ enyi ya nwoke ebe ya amaghị.
Nwata nwoke ahụ gwakwara ụlọikpe ahụ na ọ bụ ka ya si n’ụlọ ahụ gbapụ otu ụbọchị mgbe ọ nọghị ya ka ya zutere onye enyemaka bụ Philip Bwasa, bụ onye kpọrọ ya ga nye mkpesa n’ogige ndị uweojii nke mere ka a nwụchikọọ Gwaldi.
Onye uweojii Investigative Police Officer, Sergent Ishaya Iliya kwuru na e nyela mkpesa n’aka Criminal Investigation Department CID, Yola, nke mere na a kpọrọ nwata ahụ gaa ụlọọgwụ Specialist Hospital, Yola ebe a nọrọ chọpụta na e metọrọ ya, tinyere na ọ bụ ọrịa oberenajaọcha HIVAIDS.
N’ikpeazụ, ụlọikpe ukwu ahụ, nke Justice Nathan Musa nọ n’isi ya yigharịrị ikpe ka ọ dịbakwa ma ọnwa Epure dị n’abalị iri abụọ na asaa, n’afọ a bụ 2021.
ONYEISIALA Tanzania bụ Samaia Suluhu ekwuputala na ya ka na-esekpuru ma na-asọpụkwara di ya ọbụladị mgbe ọ bụ osote onyeisiala Tanzania.
Samia, onye bụ nwaanyị izizi na-abụ onyeisiala na East Africa n’ihi ọnwụ Onyeisiala John Magufuli kwuru na ya na-esekpu n’ihu di ya n’ihi ịhụnanya na mmetụta.
Ya mere ọ kọwara na okwesighị ka a tụfuo ụdị omenala ndị ahụ n’ihi na ọ na-eme ka ụdọ jikọrọ ezinaụlọ sie ike ma mekwaa ka a zụlite ụmụaka n’ezi omume.
Samie kwuru sị Ụfọdụ n’ime ụnụ ga-asị na anyị ha nha anya n’ụzọ ọbụla n’obodo.Mba Nke a abụghị ezi ọnọdụ.Ọbụladị dịka osote onyeisiala, ana m esekpu ala n’ihu di m.
ỤBỌCHỊ ụka ka ndị otu Kraịst n’ụwa niile na-agba Isita.Ọ bụ oge e ji echeta mbilite n’ọnwụ Onyenwe anyị Jesu Kristi.Ọ bụ nnukwu emume kacha emume niile a na-eme n’ụka.
Dịka a na-eji abalị iri anọ mee emume icheta ahụhụ na ọnwụ Kraịst lent, mgbe nke ahụ gachara, nke bụ oge ekpere na ebumọnụ, a na-abanye n’emume Isita nke bụ oge oriri na ọṅụṅụ.
Ihe ndị a na-eri eri dịka osikapa, akpụ, agwa, tomato, mmanụ na ihe ndị ọzọ galara ọnụ nke ukwu.Otu ahụ ka ọ dị n’ihe ndị ọzọ dịka akwa na akpụkpọụkwụ.
ỌDACHỊ dapụtara n’Aba dị na steeti Abia n’izuụka gara aga ka otu onye uweojii gbagburu onye uweojii ibe ya ka ha chọrọ ịnwụchikọ mmadụ.
Njinji ahụ nke mere na njikọ ụzọ Bata ka e kwuru na ọ bụ n’ihi na onye ha chọrọ ịnwụchịkọ jụrụ iso ha ka onye uweojii ahụ ji wepụta egbe ka ọ gbaa ya mana n’amaghị ama, egbe ahụ tụgharịrị gbagbuo onye otu ya.
Ha kwụsịrị otu onye ụgbọala jeep’ nwere ugogbe anaghị ekwe ka a hụ onye nọ n’ime ya tinted glass ma na-amanye ya ka ọ banye n’ụgbọala nke ha dịka onye ụweojii ha na onye ụgbọala jeep’ so n’ụgbọala na-arịọ ha ma ha ekweghị, tupu ọdachi ahụ wee dapụta.
Ozugbo ọ gbara onye otu ya ahụ egbe, ha hapuziri ndị ahụ wee letebezie onye a gbara egbe, ebe ndị ụgbọala jeep’ ahụ gbapụrụ ọsọ, mana ndị ọrụ agha nọ nso jidere ha.
Ọ BỤ oge dị ebube ma bụrụkwa oge obi añụrị n’ụlọụka Chapel of Redemption’ nke mahadum Nnamdị Azikiwe dị n’Awka, bụ isi obodo steeti Anambra, dịka ya bụ ụlọụka merùbèrè mmemme ịka ụka ọmụ nke ahọ 2021 n’ụzọ pụrụ iche.
Na mbụ n’okwuchukwu ya n’òfùfè nrò ahụ, onyeisi nchụaja Chaplain nke ụlọụka ahụ, bụ Ụkọchukwu Obiorah Alokwu, ónyé okwuchukwu ya gbàdòrò ụkwụ n’isiokwu nke na-asị Ị Dị Onyenweanyị Mkpa, kpọkuru ndị òtù Christ ka ha wepụta onwe ha, ka Chineke wee jiri ha kwara ngwaọrụ.
N’ịgbasokwa ihe e dere n’Abụ 35, Ụkọchukwu Alokwu mere ka a mara na Jesus nyere onwe Ya ma nyekwa ndụ Ya dịka ihe mgbanwe, iji kwụọ ụgwọ maka mmehie nke mmadụ.
Ọ kpọkukwazịrị ọhaneze bịara ụka ahụ ka ha were oge ha, akụnụba ha na ọnatarachi ha wee jeere Chineke ozi n’ụzọ pụrụ iche, n’ihi na ọ bụ nke ahụ ka Chineke, ónyé nyere ha ihe   ndị ahụ, na-atụ anya n’aka ha ugbua.
N’ajụjụọnụ a gbara ya, otu onye a ma ama na-eme ejije, ma bụrụkwa nnukwu onye enyemaka pụrụ iche nye Gọvanọ Willie Obianọ, bụ Maazị Bob-Manuel Udokwu kọwara na ụka ọmụ na-egosipụta mmeri nke ndị kwere na Christ megide ike ọchịchịrị niile nke ụwa.
NDỊ uweojii kọmandi steeti Ogun anwụchikọọla otu nwaanyị gbara afọ iri atọ na ise aha ya bụ Sukurat Olajoke maka igbu nwa ya dị otu ọnwa, ma tụnye ozu ya n’oshimiri Ogun.
Nwaanyị ahụ kwuru sị na nwoke tụbara ya ime gbahapụrụ ya na nwa, na ebe ọ bụ na ya enweghị ike ilekọta nwa ahụ anya na ya kpebiri igbu ya ma tụnye ya n’ime oshimiri ahụ.
Nnyocha e mere gosiri na nwaanyị ahụ adịla na mbụ mụọ ụmụ isii nke ụmụ nwoke atọ tụbara ya ime ha tupu ọ dịkwa ime maka nwoke ọzọ aha ya bụ Hakeem, onye nke jụrụ ịnabata ọnọdụ ahụ.
Oyeyemi gara n’ihu kọwaa na DPO mere ka ndị na-egwu mmiri local divers maba oshimiri ahụ ma gụpụta ozu nwata ahụ e tinyeziri ya n’ọbaozu General Hospital Mortuary.
Ka ọ dị ugbu a, Kọmishọna uweojii steeti ahụ, Edward Awolowo Ajogun enyela iwu ka a hafee nwaanyị ahụ na ngalaba na-ahụ maka igbu ọchụ homicide nke State Criminal Investigation and Intelligence Department, maka nnyocha na ikpe ya ikpe.
AKA na-achị steeti Anambra, bụ Gọvanọ Willie Obianọ ekeleela Chineke maka nzọpụta ahụ ọ zọpụtara otu Komishọna ya n’aka ndị omekoome, bụ ndị tọọrọ ya ma hapụkwa ya ka ọ gachara mkpụrụ ụbọchị olenaole, n’enweghị ihe ọbụla ha mere ya.
Gọvanọ Obianọ kwupụtara nke a na mmemme ịka ụka pụrụ iche e jiri merùbe ụbọchị Ista nke ahọ 2021, bụ nke weere ọnọdụ n’obodo ya dị n’Agụleri, n’okpuru ọchịchị ime obodo Anambra East’, ma bụrụkwa nke ụmụ ya abụọ nọkwara na ya wee nata oririnsọ nke mbụ.
N’okwu ya n’ebe ahụ, Gọvanọ Obianọ kọwara ntọhapụ ahụ a tọpụrụ ya bụ Kọmishọna dịka onyinye kachasị onyinye Chineke nyere Ndị Anambra n’Ista nke ahọ a, ma kelekwazie Chineke onye mere ka ndị ahụ tọhapụ ya bụ nwa amadi n’ahụ zuru òkè, n’emeghị ya ihe ọbụla.
Nke a mezịrị ndị uweojii na ndị ọrụ nchekwa ndị ọzọ dị iche iche nọ na steeti ahụ jizịrị wee malite ime nnyocha na ịgbasi mbọ ike iji zọpụta ya bụ Kọmishọna n’aka ndị tọọrọ ya.
Ka o sila dị, ya bụ Kọmishọna nọrọ n’ọnụ ụtụtụ ụbọchị ụka bụ ụbọchị Ista wee batara onwe ya, dịka ndị ahụ tọọrọ ya hapụrụ ya ka ọ laa, n’etighị ya ihe, gbuo ya maọbụkwanụ merụọ ya ahụ n’ụdị ọbụla.
ONYEISIALA Nigeria, Muhammadu Buhari agwala onye nọbu n’isi ndị uweojii, bụ IGP Muhammed Adamu ka ọ labazie ezumike nka ma kpọlitekwazie DIG Usman Alkali Baba ka ọ ka jidegodi ọkwa ahụ ugbua.Ọ gwakwara Baba ka ọ malitekwa ọrụ ozigbo dịka onyeisi ndị uweojii n’ala Nigeria.
Ọ dị ncheta na oge ezuola mgbe IGP Adamu kwesiri iji laa ezumike nka, mana onyeisiala Buhari nọrọ n’abalị anọ nke ọnwa February ahọ a wee gbatịwanyekwuo oge ya, sị ya nọkwuo ọnwa atọ.
O kwukwazịrị na onyeisiala Buhari enyela onyeisi uweojiii ọhụrụ ahụ ntụziaka ka o were ịdị uchu, ọnụnụọkụnobi, ọgụgụisi ya nakwa ahụmahụ ya dịka onye maara nke ekwe na-akụ n’ọrụ uweojii were rụọ ọrụ ya nke ọma, karịa ka a tụrụ anya n’aka ya.
AKA na-achị steeti Anambra bụ Gọvanọ Willie Obianọ nọ ụbọchị Wenezdee, wee chọọ ndị uweojii abụọ e buliri n’ọkwa ọhụrụ na steeti ahụ mma, bụ ndịisi òtù nkwụkọ ụgbọala na-eso gọvanọ na nke na-eso nwunye ya.
Mmemme ịchọ mma ahụ bụ nke Gọvanọ Obianọ mere na be ya dị n’Aguleri, n’okpuru ọchịchị Anambra East’, ma bụrụkwa nke ọ bụ ya na nwunye ya bụ Oriakụ Ebelechukwu Obianọ jikọrọ aka wee mee.
Gọvanọ Obianọ nọkwara n’ebe ahụ ozigbo wee nye DSP Ikechukwu Nome ọrụ ozigbo ozigbo, bụ onye lara ezumike nka n’ọrụ uweojii ụbọchị Wenezdee ahụ, ka ọ rụchaara ọrụ ihe ruru ahọ iri atọ na ise zuru èzù.
Ozi si n’aka okwupụta okwu ndịuweojii n’Ado-Ekiti bụ Maazị Sunday Abutu kwuru na ya bụ ihe mere n’Igbara-Odo dị n’okpuru ọchịchị Ekiti South-West na steeti ahụ.
Abutu kọwara na ndị uweojii zọpụrụ njem n’ihi oku sitere n’aka otu ezi mmadụ wee zọpụta ụmụejima ahụ bụ ndị eribeghị nri kemgbe abalị atọ.
O kwuru si na otu nwaanyị onye nke e mechara mata aha ya dịka Joy Fatoba nke Igbara-Odo kpọchibidoro ụmụejima ya n’ime ọnụụlọ ya ma kwuo na ya ga-egbu ha ma mmadụ ọbụla gwa ya ka ọ kpọgheere ha ụzọ.
Okwuputa okwu ndị uweojii ahụ kwuru na ahụ adịghị ụmụejima ahụ mma oge a gbaputara ha, tinyere na ha enweghị ike ịkwụ ọtọ maọbụ gaa ije n’onwe ha n’ihi ańụghị mmiri na erighi ihe oriri dịka o kwesịrị.Na a kpọgaziri ha ụlọọgwụ ozugbo maka nnyoha na ọgwụgwọ.
Abutu kwuru na kọmandị ahụ ga-aga n’ihu hụ na ụmụaka ahụ na nne ha nwere ezi nchekwa dịka a na-aga n’ihu inyocha ihe kpatara ọnọdụ ahụ.
O ji ohere ahụ kelee ezi mmadụ ahụ kpọrọ oku e ji zọpụta ụmụaka ahụ maka mbọ ya, ma kpokuo ọha na eze ka ha na-akpọtụrụ ogige ndị uweojii dị ha nso maka ọnọdụ ọbụla a na-enyo enyo.
ỤLỌỌRỤ Federal Road Safety Corps FRSC’ na steeti Anambra nọrọ na nsonso a wee mee ihe ọtụtụ mmadụ atụghị anya a ka nwere ike imenwu ugbua n’ala Nigeria, site n’inyeghachi ndị ezinụlọ onye nwụrụ n’ihe mberede okporoụzọ ego ya dapụrụ ebe ahụ ọ nwụrụ.
O kwuru na ọ bụ nwaanyị ahụ tụfuru ndụ ya n’ihe mberede okporoụzọ ahụ, bụ Oriakụ Oparaocha nwe ya bụ ego, bụkwazị nke mere ha jiri were ekwentị ya wee kpọọ ndị be ya.
Dịka ọ na-akọwa na ihe mberede okporoụzọ ahụ metụtara mmadụ asaa nwoke atọ na nwaanyị anọ, Ayanwale gara n’ihu mee ka a mara na ọ bụ naanị nwaanyị ahụ na onye na-anya ụgbọala bọọsụ ahụ nwụrụ ka ya bụ ihe mberede mechara.
O mekwazịrị ka a mara na ọ bụ nwa nwaanyị ahụ nwụrụ anwụ, bụ Maazị Chibueze Oparaocha ka ha nyefere ego ahụ n’aka, oge o dechaara ma binye aka n’akwụkwọ n’ụlọọrụ ahụ.
Ọ kasizịrkwara ha obi maka ọnwụ nwaanyị ahụ, ma kpee ka Chineke nye mkpụrụobi ya ezumike udo n’alaeze Ya.
Na nzaghachi oge ọ natachara ego ahụ, Maazị Chibueze Oparaocha kelere ụlọọrụ FRSC maka ọmarịcha ihe ahụ ha mere, ma kpee ka Chineke gaa n’ihu iji aka Ya kwụghachi ha ụgwọ mmaji kwuru maji, maka ezi ọrụ ha.
BISHỌP ụka Katọlik Dayọsis Awka bụ Most Rev.Dr’ Paulinus Ezeokafor nọ na Satọdee gara aga gbaara ndị onweghị ka ọ ha karịrị narị atọ n’ọnụọgụ Isita, site n’ibunye ha ihe nri dị iche iche.
Ndị ahụ ritere onyinye ndị ahụ bụ ndị si n’okpukperechi na agbụrụ dị iche iche nwetara akpa osikapa, ogbe ji ga, yabaasị, ego na ọtụtụ ihe nri ndị ọzọ.
Ka ọ na-ekesa ihe ndị a n’obi Chukwu St Patrick’s Cathedral, Awka, Bishọp Ezeokafor kọwara na onyinye ndị ahụ bụ iji me ka ndị onweghị ka ọ ha soro ńụrịa na mmemme Isita.
Dịka o siri kwu, Isita bụ emume kacha emume a na-eme n’okpukperechi Kraist, mana ọ bụ oge e ji atụgharị uche n’ọnwụ na mbilite ọnwụ Jesu Kristi.
Ya mere, Bishọp Ezeokafor gara n’ihu kọwaa na emume Isita bụ oge ịhụnanya.Oge e ji echeta otu Onyenweanyị Jesu Kristi si bịa n’ụwa, taa ahụhụ, nwụọ maka anyị ma bilite n’ọnwụ.
O kwuru sị Anyị kwesịrị ileba anya na ndụ anyị ma gbaa mbọ hụ na ka anyị tachara ahụhụ n’ụwa na anyị ga-enwe ańụrị ebeebe n’eluigwe.Ya mere, ana m akpọku onye ọbụla ka ọ gbaa mbọ maka nzọpụta anyị.
Otu nwaanyị onye steeti Abia aha ya bụ Oriakụ Bridget Nwachukwu kelere Bishọp maka onyinye ndị ahụ, ma kwe nkwa na ha ga-ebi ndụ maka Kraist.
Dịka onye okwuputa okwu ndị ahụ onweghị ka ọ ha destitudes bụ Imam Abubakar Abdullahi siri kwu, ọnọdụ ahụ butere nnukwu ikpọ asị n’ebe ndị nke ya nọ.
Abdullahi kwuru sị Akụkọ na ụfọdụ ndị ọgaranya na-egoro ndị arịrịọ tinyere ndị nwere ọlụsị physically challenged ego maka ọgwụ ego abụghị eziokwu.N’ihi na e kwuru na ndị na-agwọ ọgwụ ritualists na-egoro ego site n’aka ndị arịrịọ, ndị mmadụ akpọọla ndị arịrịọ a aka ha dị ọcha asị.
Ihe anyị maara bụ na ndị na-azụ ahịa, ndị ahịa mbugharị na ndị na-akwọ ụgbọala e ji eme njem na-abịakwute ndị arịrịọ a, bụkarịrị ndị kpuru isi na ndị ngwọrọ iji gbanwee ego.
Anyị bịara ngagharị iwe a iji were zọpụta aha anyị, ka ndị mmadụ ghara ịta anyị ahụhụ n’ihe anyị amaghị ihe ọbụla banyere ya.Anyị chọpụtara na ndị mmadụ achọzighị inyere ndị a enweghị ka ọ ha ha aka.
Ọ gara n’ihu kọwaa na ha chọrọ ka ọha na eze mata na mmadụ niile bụ otu.Na onweghị ka ha mee ụdị ihe ọjọọ ahụ megide ndị ezigbo mmadụ na-enyere ha aka maka ọnọdụ ha ma na-agozikwa ha.
OTU ezinaụlọ etiela onyenkuzi ihe nke mere ka o koropu.Ya bụ ihe mere n’ụlọakwụkwọ Comforter City International School, Pakuro, nke dị n’okpuru ọchịchị Obafemi Owode na steeti Ogun.Onyenkuzi ahụ aha ya bụ Grace na-akụzi n’ụlọakwụkwọ otu nwa aha ya bụ James Efeniye na-agụ.
Ihe e jiri tie onyenkuzi ihe bụ maka na o ji ekwenti ya na-ese nna nwaakwụkwọ ahụ bụ James na ụmụnne ya nwoke abụọ Ezekiel na Samuel ka ha wakporo nwaokorobịa aha ya bụ Jeremiah ji otu afọ efe ala Nigeria n’ụlọakwụkwọ ahụ kwụ ya ụkwụ ọgụ.
Otu onyenkuzi gwara ndị ntaakụkọ na oge nna James na ụmụ ya nwoke abụọ sị n’ụlọ ha bịa n’ụlọakwụkwọ, na a jụrụ imeghere ha geeti, ha gaa n’ihu wụọ aja fence wee bata n’ogige ụlọakwụkwọ ahụ.
Otu o sila di, e nyere mkpesa na nke ndị uweojii Mowe Police Division nke mere ka ndị uweojii wụchaa n’ụlọakwụkwọ ahụ ebe ya bụ ihe mere.
Oge a kpọtụụrụ ya, onye na-ahụ maka ọdịmma ndị mmadụ na ndị uweojii na steeti ahụ, Abimbola Oyeyemi, kwuru na ya bụ ihe mere n’ezie.
OKE ọñụ dara na nsonso a na Dayọsiisi ụka Angịlịkan Agụata dị na steeti Anambra, dịka Bishọọpụ Samuel Ezeofor gbapere agadaga ọmarịcha isi ụlọọrụ dayọsiisi ahụ a rụrụ ọhụrụ, nakwa ụlọakụ dayọsiisi ahụ, a maara dịka Gosife Microfinance Bank’.
Ọ kpọkuwara ndị anabatabeghị Ọkpara Chineke ka ha mee nke ahụ ngwangwa n’ihi na ọgwụgwụ oge dị nso ugbua, tinyekwuoro na ọ dịịrị mmadụ ịnwụ naanị otu ugboro ọnwụ, nke mgbe ọ gachaara, ikpe eso ya ozigbo.
N’okwu nke ya, onye na-ahụ maka mgbasaozi na Dayọsiisi Agụata, bụ Maazị Abụchi Nwozor kọwara mgbakwụnye ahụ a gbakwụnyèrè ọba akwụkwụọ n’isi ụlọọrụ ọhụrụ ahụ dịka nke magburu onwe ya, n’ihi na nke ahụ ga-enye aka ịkwalite agụmakwụkwọ na mmụta na mpaghara ahụ n’ụzọ pụrụ iche.
Ndị sonyere na mmemme ahụ gụnyere Oriakụ Chinyere Ezeofor, bụ nwunye Bishọọpụ Ezeofor ma bụrụkwa onyeisi òtù ụmụnwaanyị na ụmụgbọghọ na dayọsiisi Agụata Bishọọpụ Godwin Okpala nke Dayọsiisi Nnewi n’oge mbụ, tinyere ọtụtụ ndị ọzọ.
Ọ gara n’ihu kọwaa na ha bụ ndị uweojii enwetela otu n’ime ụgbọala ndị omekoome ahụ jiri wee bịa ya bụ ọrụ mbíbì, ma kọwaa na onyeisi ndị uweojii n’ala Nigeria enyela ntuziaka ka a nwụchikọọ ndị òtù IPOB na ESN na steeti ahụ.
N’akụkọ ọzọ dịkwa ka ibè ya, ka ọ gachaara ihe erughị awa iri anọ na asatọ ihe ahụ jiri mechaa ụbọchị Monde, ndị omekoomè ahụ wakpòkwàrà isi ụlọọrụ ndị uweojii ọzọ dịkwa na steeti Imo ahụ n’okpuru ọchịchị ime obodo Ehime Mbanọ, wee kpakwa mkpamkpa dị egwù n’ebe ahụ.
Ọ NA-ABỤ dinta hụ ènwè hụ edi, ọ gbara ha abụọ, maka na a gaghị ejizị na nwanne enwe bụ edi wee hapụ enwe gbuo naanị edi.
O wee bụrụ etu ahụ ka e siri nwụchikọọ ụmụejima abụọ yiri onwe ha nke ọma na steeti Lagos maka izu ohi na itinye aka n’ụmụ arụrụala ndị ọzọ dịgasị iche iche.
na e nwere ike ịkpụrụ onye nke aka ya dị ọcha, chèé na ọ bụ ya zuru ohi.Ọ bụzị oge ndị uweojii ahụ mezịrị nnyòcha ka ha chọpụtara na ọ bụ ụmụejima ka mmadụ abụọ ahụ bụ, ma bụrụkwa otu nne na nna mụrụ ha abụọ.
E wezuga ọgụgụusi ha nwere, ákwà ndị ọrụ agha ala Nigeria, égbè, aghụghọ na nduhie sókwa n’akụrụngwa ndị ọzọ ha ji arụ ọrụ ọjọọ ahụ, ma bụrụkwa ihe ndị na-enyere ha aka ime ka ọrụ ha gaa siriri-wèrèrè.
Ka ọ dị taa, nnyocha ka na-agazịkwa n’ihu ugbua iji nwụchikọọ ndị òtù ha ndị nke nọ n’ọsọ ugbua, nke mgbe e mechaara ya, a kpụpụ ha ụlọikpe, ebe a ga-eji usoro iwu wee kwụọ ha ụgwọ.
OGE Isita nke a nọ n’elu ya ugbu a na-abụ oge mmemme dị iche iche.Ndị mmadụ na-esite n’ugwu na ndịda na-aga mmemme n’ebe dị iche iche n’ihi na agha a kara aka anaghị eri ngwụrọ.
Ụbọchị ụka gara aga ka ndị otu Kraịst n’ụwa niile mere emume Isita, nke bụ oge e ji echeta mbilite n’ọnwụ ya.Kemgbe ahụ ka a malitere mmemme n’ike n’ike.Ọ bụ eziokwu na a dị mbụ eme mmemme ma nke oge a na-adị egwu.
Mmemme a na-eme n’oge a gụnyere ịgba nkwụ nwaanyị, agbamakwụkwọ, ịgba ọfala, ịchi ọzọ, ịkpọghe ụlọ tinyere na n’oge ugbu a ụfọdụ na-ejikwa oge a eme emume akwamozu na ọtụtụ ihe ndị ọzọ.
N’agbanyeghị ihe isi ike cheere ala anyị aka mgba ugbu a, ndị mmadụ na-aga n’ihu na mmemme ndị ha nwere.Onye ọbụla na-eme ole o nwere ike maka na Igbo kwuru okwu sị na ọ bụ ole aka ha nwaanyị ka ọ na-atụkwasa di ya.
N’agbanyeghị na oge a bụ oge mmemme ọ bụkwazi oge oriri na ọńụńụ, na oge e ji egosipụta ịhụnanya site na mmadụ ileta onye ọ ka mma.Ụfọdụ na-ebunye ihe oriri, akwa, ego w.d.g.
Anyị gburu torotoro gbukwaa ọkụkụ.Anyị ji torotoro sie osikapa ụbọchị Isita kpọmkwem ma jiri ọkụkọ sie ofe na Monde.Nna m gotakwara mmanya ọtọ bịrịbịrị nke anyị niile ńụrụ ma kelee Chineke.
N’ịgbaso nke a, òtù ọrụ obiebere a mara dịka Jessybela Foundation’ nọrọ na nsonso a wee kersàára ụmụnwaanyị ajadụ ruru narị abụọ n’ọnụọgụgụ ihe nkwàdo n’Ụmụeri, dị n’okpuru ọchịchị ime obodo Anambra East’, na steeti Anambra.
O mere ka a mara na ọ bụ site na njikọaka nà ntụnye dị etu ahụ ka a pụrụ isi mee ka obodo na ọnọdm obibindụ kawanye mma, n’ihi na ihe niile ekwesighị ka a hapụrụ ya naanị gọọmentị, maka na otu onye anaghị achụ ngwere mgbahige aja.
Nwaada Nweke, onye bụkwa nnukwu onye enyemaka pụrụ iche nye Gọvanọ Willie Obianọ n’ihe gbasaara gburugburu gàkwàrà n’ihu mee ka a mara na atụmatụ òtù ahụ na-elekwasịkarị anya n’ebe o metụtara ndị ụwa na-atụ n’ọnụ, ndị nwere mkpa pụrụ iche, na mmepe obodo n’izugbe.
Ọ kpọkukwazịrị ndị ọzọ ọnọdụ dịtụụrụ mma ka ha na-echeta, na-akwàdo, ma na-etinye ọchị n’ihu ndị ụwa na-atụ n’ọnụ, maka na gọọmentị apụghịkwanụ imecha ihe niile n’otu oge.
Ọ KPỌTỤRỤ akpọtụ ma zụọ azụọ na nsonso a, dịka ndị obodo Igboukwu dị n’okpuru ọchịchị ime obodo Agụata, na steeti Anambra, chịkọbara ọgbakọ ekpere pụrụ ichè, chee obodo ahụ n’ihu Chineke ma kpọkuo Ya ka O mepeere ha ụzọ.
Ikesàrà ụmụnwaanyị ahụ ihe nkwàdo ahụ na ịgba egwu site naka ụmụnwaanyị ahụ so n’ihe pụrakarịchara ìhè na mmemme ahụ.
N’okwuchukwu ya n’ebe ahụ, onyeozi Chineke siri Steeti Rivers wee bịa, bụ Ụkọchukwu Elkanah Hason kọwara ya bụ ọgbakọ ekpere dịka nke nwere ikike itiji agbụ niile nke ekwensu, weta ntọpụ n’agbụ ma wetekwa ngọzị na mmepe ụzọ n’obodo ahụ n’ọtụtụ ụzọ dị iche iche.
Ụfọdụ ndị ọzọ soro nye aka n’ịhazi ọgbakọ ekpere ahụ ma sonyekwa na ya bụ ekpere, nke gụnyere Maazị Okey Eze, na Maazị Paul Egwuonwu kwupụtara na ha nwere okwukwe na ezi olileanya na ihe ukwu ga-amalite mebe n’obodo ahụ n’oge adịghị anya n’ihi ya bụ ọgbakọ ekpere.
A nọkwazịrị na mmemme ahụ kpee ọtụtụ ekpere dị iche iche maka ntọpụ n’agbụ, ibibi abụmọnụ, mmepe ụzọ, udo, ọganihu nakwa ezi ihe ndị ọzọ, dịka o siri bụrụ mkpa obodo ahụ na mmasị Chineke.
Ndị nkuzi na ụmụakwụkwọ ji baandị ụlọakwụkwọ wee nabata ha nke mere ka ọńụ si n’elu na ala daa ebe ahụ n’ihi na ihe dị mma na anya gbara akwụkwọ.
Ọ gara n’ihu site n’ichetara ha na ọrịa korona dịkwa ire n’eziokwu ma dọọ ha aka na ntị ka ha na-ekpuchi ihu ha oge niile.Ọ gwara ha ka ha na-akwọ aka oge niile ma na-asụkwa akwa akwụkwọ ha tinyere idebe gburugburu ọcha.
Onyeisi ụmụakwụkwọ senior prefect, Edochie Esther n’aha ụmụakwụkwọ ahụ kelere ha maka mmeso ọma ha ma kpekwaa ka Chineke gozie ha.
Ihe kacha pụta ihe na mmemme ahụ gụnyere ụgwọ akwụkwọ ha kwụụrụ Ezeliora Chinenye nọ na prịma 2 bụ onye akwubeghị ụgwọ akwụkwọ n’ihi ka ọnọdụ siri dị.
Onyeisi ụlọakwụkwọ bụ Oriakụ Ngozi Nwanwko ji ọńụ were kelee ha.O kwuru sị Afọ juru m maka ihe a ụnụ mere.Ekpere m bụ ka e sikwa otu a mere ya ndị nke ụnụ.
IHE oriri bụ otu ihe e ji enyere ndụ aka.Ọ bụrụ na mmadụ erighị nri, ọ gaghị enwe ike ịrụ ọrụ.Nri na-enyere ahụ aka na-emekwa ka ahụ nwee ume na ahụike.
Ndị Igbo nwere ume n’ihi na ha nwere ọtụtụ ihe oriri, ha makwaara ka e si ahazi ya nke ọma.
Otu a ka e si esi fịọfịọ.Ị gota fịọfịọ ị ga-esi, ị họchaa ya nke ọma, ị sachaa ya nkeọma, i sinye ya n’ọkụ.Etinyela akanwụ ma ọ bụ ngụ na fịọfịọ ị na-esi, sie ya ka o gheere onwe ya ka i wee nụ ụtọ fịọfịọ.
Aga m asị na gọọmentị na-agba mbọ.Iji maa atụ, o tiri iwu na a ga na-eyizị ákwàuwe ndị Igbo ụbọchị Wenezdee ọbụla n’ízù, ma ụmụakwụkwọ, ma ndị ọrụ oyibo.Ọ bụ gọọmenti nọ ugbua na steeti Anambra tiri iwu a, maka na ọ dịbụghị ya na mbụ.
Ụdị iwu ahụ dị anyị mkpa nnukwu n’ala Igbo n’ihi ọnọdụ asụsụ Igbo taa.Ọ na-atụ anyị n’anya oge ụfọdụ ma a bịa, ụfọdụ ndị nọ na gọọmentị selitere isi na-agwa ndị mmadụ ndị Igbo okwu n’ala Igbo, ha ana-asụrụ ha bekee.
Ọnọdụ asụsụ Igbo taa adịbeghị mma onye Igbo ọbụla mà nke ahụ.Anyị anaghị ekwuzị maka ndị nne na nna ndị na-asụrụ ụmụ ha naanị asụsụ bekee, na ihe ndị ọzọ dị etu ahụ.A sị m kwuo, ọ bụkwanụ gọọmentị ga-akwụsịnwu ihe ndị a.
Ihe m na-akọwa bụ na ọ bụrụ na anyị chọrọ asụsụ Igbo ma kwere n’eziokwu na anyị chọrọ ya, onye ọbụla ga-ejikọ aka ọnụ wee kwalite ya gọọmenti ga-emekwa nke o jiri bụrụ gọọmentị.
Iji maa àtụ, n’oge korona rịkarịchara elu oge a chọpụtara na ndị ahịa Eke Awka ekweghị eyi uwe mkpuchi imi bụ facemask’ maọbụ rube isi nye ntụziaka ahụ e nyere banyere ọrịa korona gọọmentị wèrè iwe mèchie ahịa Eke Awka ruo ihe dịka izuụka abụọ, tupu o meghekwa ya.
Heei Nke ahụ ga-amagbu onwe ya nụ.N’eziokwu, ị gbọrọ ihe ewu na-eri ugbua, maka na o teela anyị siri tinyebe anya n’ụmụ ihe ahụ i wee kwutekwa ya taa.
Dịka m siri gwa gị na mbụ, steeti dị icheiche emeela ya ka ọ bụrụ iwu na ị ga-emerịrị nke ọma n’asụsụ ha ma nweruo opekatampe credit’ na ya tupuu ị bàá mahadum ha.Kedụzị ihe ji ndị Igbo ime nke ha 
Ị makwa na ndị UNESCO depụtara akwụkwọ banyere etu a ga-esi na-akụziri ndị nta akara asụsụ ọdịnala Ha mere mmemme mbupụta launching ceremony akwụkwọ ahụ n’Abuja mana ha mezịrị ya n’usoro nzikọrịta ozi ọgbara ọhụrụ Zoom’ n’ihi ọrịa korona.
Ka m gwa gị, ndị òtù mba ụwa UNESCO kwuru na asụsụ Igbo ga-anwụ ihe ahụ bụghị njakịrị maọbụ egwuregwu.Ha mere nchọcha, wee hụ na ihe na-eme n’asụsụ Igbo, na a hapụ ya etu ahụ, ị mara na asụsụ Igbo ga-anwụnyụ anya.
Mana ekele dịrị Chineke na ọtụtụ ndị mmadụ bụ ndị Igbo ñụrụ ara nne ha nke ọma na-agbasi mbọ ịhụ na e mehàrịsịrị ihe ndị a.Iji maa atụ ị hụkwara ka ọ dị na ntị, bụ onye nkuzi iji asụsụ bekee were akụzi asụsụ Igbo n’ụlọakwụkwọ 
Enyekwara m aka n’ebe ụfọdụ, maka na ofu ihe bụ ịkụzi Igbo, nke ọzọ bụkwa a bịa a sị na mmadụ nwere nzèré Degree’ maọbụ Masters’ n’Igbo mana a gazie n’akwụkwọ o jiri nwete nzèré ahụ, ọ bụrụ na bekee ka e dere ya.
Dịka mgbakwụnye n’ihe ndị fọrọ afọ gọọmenti kwesiri ime iji kwalite asụsụ Igbo, onye gọọmentị ọbụla ga-agwa ndị Igbo okwu, kwesiri ka o kwuo ya n’asụsụ Igbo.Nke ahụ bụ ihe Obasanjo na-eme na Yoruba ma bụrụkwa ihe Buhari na-eme ma ọ chọọ ịgwa ndị Hausa okwu.
ỤLỌỌRỤ na-ahụ maka iji otu afọ efe ala Nigeria The National Youth Service Corps NYSC ekwuputela na a chụọla ihe karịrị ndị ọrụ ha ọkwa ha dị elu senior staff karịrị iri atọ n’ọnụọgụ maka ịda iwu dị iche iche gụnyere amaghị eme na nnupuisi.
Ka anyị na-ekwu nke a ka anyị na-ekwukwa maka ndịisi ụka.Ndịisi ụka kwesiri ịma na Chineke bụ ya kere ma nye anyị asụsụ Igbo.Ọ bụrụ na ọ bụ Ekwensu nyere anyị Igbo, anyị akwụsị ya mana ọ bụ Chineke nyere anyị asụsụ ahụ.
Onyeisi ụlọọrụ ahụ Director-General nke NYSC Shuaib Ibrahim kwuru na e mere nke ahụ iji hụ na e nwere usoro iwu bụ ịgba discipline.
Ọ kọwara na ọchụchụ a chụrụ ndị ahụ bụ site na mpụtara nke ndị a hanyere ka ha mee nnyocha disciplinary committee wetara ma bụrụ nke otu bọọdụ na-ahụ maka NYSC national governing board haziri ratified ka ọnwa Maachị dị n’abalị asatọ n’afọ a bụ 2021.
Ya bụ na amaghịzị m ihe anyị bụ ndị Igbo jiri gbakụtazie asụsụ anyị azụ, ma were asụsụ ndị mba ọzọ na-aka ụka oge niile n’ala Igbo.Nke a bụzị ndị ụka niile na-eme ya, mana ndị kachabụ eme ya bụ ndị ụka ọgbara ọhụrụ.Ya bụ ihe ajọka.
ebe ufọdụ bụzi ndị a gbaara ugbọ nwa mkpị, w.d.g.Anyi mere ya ụbọchị Monde abali asatọ nke ọnwa Maachi, n’afo a bu 2021, ebe ndị bọọdu na-ahu maka NYSC n’ala anyi, nọrọ were hazie ozi nke sị n’aka kọmitii na’ahu maka irube isi disciplinary committee.
Ozi ahụ nke sitere n’aka nzụkọ komitii nke ndị ọrụ okwa ha dị elu nke ndị mejuputara ya bu ndịisi director niile na onye nochitere anya onyeisi ọrụ Head of Service site na ministrị.A chụrụ ihe dịka mmadụ iri atọ na anọ maka ịda iwu n’ụzọ dị iche iche.
Ya mere, ọ gara n’ihu kọwaa na ha na-eji nwayọọ leruo mkpesa niile e ziteere ha n’isi ulọọrụ ahụ site na steeti dị iche iche ma n’isi ụlọọrụ.A na-enwe mkpebi wee zigara ya ndị ọ di n’aka, National Governing Board maka nleru anya.
Ọ sị sị akpọzịna mmanya ngwọ Palm wine’, kama sị kpọbazie ya Champalm’ dịka Champagne’ bụ mmanya na-ewù oge ahụ ka o wee wèlite aha ya.
Nke abụọ bụ na o kwukwara na ndịisi ga-esozị na-añụ ya oge ahụ.Ọ bụrụ na ị bịa n’ebe a na-eme nnukwu oriri, ị hụ ka a ga-eburu mmanya waịnụ dọbara ndịisi na teburu, ma buru mmanya ngwọ dọbara ndị obere mmadụ nọ.
Nke mbụ bụ na ana m ekele ndị wepụtara ya bụ akwụkwọ akụkọ Ka Ọ Dị Taa, ọkachasị onyeisi ụlọọrụ ahụ bụ Chuka Nnabụife.Ana m ekelekwa ụnụ bụ ndị na-ede ya ede, na-asị na Chineke ga-agọzi ụnụ.
Ọ bụkwa ụdị ihe a na usoro dị etu a ka a pụrụ isi mee ka ya bụ akwụkwọ gaba ahịa ma gbasawanyekwa karịa ka a tụrụ anya.
Dịka anyị na-ekele ụnụ bụ ndị na-ede ya, ọ bụ ekpere anyị na Ka Ọ Dị Taa agaghị anwụ dịka akwụkwọ akụkọ Igbo ndị ọzọ kama, dịka ọ gbanyegoro mgbọrọgwụ, ọ ga-esi n’ike na-aba n’ike, ma gakwa n’ihu imezupụta ebumnobi ahụ e jiri wepụta ya.
ỤLỌỌRỤ na-ahụ maka erimeri na ọgwụ n’ala anyị The National Agency for Food and Drug Administration and Control NAFDAC etieela mkpu dị egwu gbasara otu ọgwụ e ji egbochi ọrịa korona nke adigboroja fake si juputa ala anyị.
Dịka anyị maara, ala Nigeria nọ ụbọchị ọnwa Maachị dị n’abalị nke abụọ nabata 3.92 million doses’ ọgwụ ahụ si n’aka OxfordAstraZeneca ma bụrụ nke a maliterela mebe ihe dị na ya.
Ya mere, ọ kpọkuru ndị mmadụ ka ha kee nkwụcha banyere ọgwụ mgbochi adịgboroja ndị ahụ, tinyere ọdị ka ọ dị ha ndị ọzọ.
Ọ dọkwara ndị Nigeria aka na ntị ka ha kee ajị n’ume ma gbaa onye ọbụla ga-achọ iji ọgwụ mgbochi korona nke e nyere n’efu site n’aka mba ọzọ international donors wee kpaa ego, n’anwụ.
OTU nwaanyị aha ya bụ Asifa Nakagolo gbara afọ iri atọ na asatọ atapụla di ya aha bụ Bashir Mukaire amụ iji were megide ya ka ọ chọpụtara na ọ labara n’ụlọ nwunye ya nke abụọ.
Asifa, onye dị ime, tadoro eze ya n’amụ di ya ka o si ebe ahụ ọ rahụrụ n’abalị na  Bugweri dị na Eastern Uganda bata.
Dịka ndị uweojii mba ahụ si kọwaa, Maazị Mukaire dị afọ iri anọ na ise, ji ụmụ iteghete na-azọ ndụ ya ugbu a dịka amụ ya nwụrụ tupu e nwee ike itighachi ya n’ahụ ya.
Otu o sila dị, o kwuru sị Nwunye m nke abụọ ga-amụ nwa na nsonso a nke mere m ji rahụ ebe ahụ ma lọghachị azụ na Nakagolo n’ụtụtụ.Ozugbo ọ hụrụ m, ọ malie tado eze ya n’amụ m.
Maazị Suna, onye na-agwọ Mukaire kwuru sị Ọ gaghị enwekwa ike inwe mmekọ nwoke na nwaanyị ọzọ tinyere na ọ ga na-ejizi ihe mgbakwunye anyụ mamịrị na ndụ ya niile.
Onye okwuputa okwu ndị uweojii Busoga East nke mba ahụ kwuru na nwaanyị ahụ kpara arụ gbara ọsọ ka ọ kpachara arụ ahụ mana ka ọ dị ugbu a, ha na-ama imi n’ala ịnwụchikọ ya.
AKA na-achị steeti Anambra, bụ Gọvanọ Willie Obiano ekwenwòóla nkwà na ọchịchị ya agaghị ada mbà n’ibu agha megide mpụ na arụrụala n’ime steeti ahụ, ya na ime ka udo na ezi ọnọdụ nchekwa bụ ịgbà gaa n’ihu ịdị na steeti ahụ.
Gọvanọ Obianọ kwupụtara nke a oge ọ na-anabata onyeisi ndị ọrụ agha ala Nigeria e wetara ọhụrụ na mpaghara GOC 82 nke Enugu na-elekọta ndịda-ọwụwa anyanwụ, bụ Major General’ Taoreed Lagbaja oge ọ bịara kpọtụrụ ya n’ebe obibi Gọvanọ dị n’Ọnịtsha.
N’okwu ya n’ebe ahụ, Gọvanọ Obianọ tòrò ndị ọrụ agha ala Nigeria na ụlọọrụ nchekwa dịgasị na steeti ahụ maka ezi ọrụ ha, bụ nke megoro ka e nwee ezi nchekwa na steeti ahụ, n’agbanyeghị aka ọrụ ndị omekoome na mkpamkpa ahụ ha malitekwara ịkpa na nsonso a.
O kelere ndị ọrụ agha ala Nigeria maka ezi ọnụnụọkụ n’obi ha ịlụ ọgụ nchekwa na ibu agha megide mpụ, arụrụala na ndị omekoome, ma n’ime steeti ahụ ma na mpụga ya.
O gosipụtara ezi olileanya na mmasị ọchịchị ya ịga n’ihu na-arụkọ ọrụ ọnụ, ya na ụloọrụ agha ala Nigeria na ụlọọrụ nchekwa ndị ọzọ e nwere n’ime steeti ahụ, ọbụladị dịka o kwere nkwa ịga n’ihu na-enye ha nkwàdo zuru òkè.
O NWEGHỊ asụsụ zuru oke n’onwe ya.Asụsụ ọbụla na-ebite okwu site n’asụsụ ndị ọzọ dị iche iche iji were zuo oke.
NDỊ mmadụ dị iri na iteghete n’ọnụọgụ nke gụnyere ụmụaka iteghete na ndị okenye iri anwụọla na mba Madagascar ka ha tachara anụ mbe.
Ụlọọrụ na-ahụ maka ahụike na erimeri na mba ahụ Health and Food Safety Control Agency kwuru sị na e bugara mmadụ iri atọ na anọ ụlọọgwụ Vatomandry dị n’ọwụwa anyanwu ebe ahụ East ka ha richara anụ mbe ahu, ụdịrị nke e chekwara echekwa.
Ndị ọnọdụ ahụike dị n’aka adọọla ndị mmadụ aka na ntị ka ha hapụ ịdị na-eri anụ mbe tinyere ụdịrị azụ iri abụọ na anọ two dozen species of fish bụ ndị e ji algae’ zụọ bụ nke nwere ike ịdị toxic’ n’oge ekpomọkụ ọnwa Nọvemba ruo Maachị.
ÒTÙ a kpọrọ US Nigeria Law Group ekwuputala na nwata nwaanyị ahụ a tọọrọ na Dapchi, Leah Sharibu amụọla nwa nke abụọ n’ebe ahụ e ji ya.Ha kwuputara nke a site n’aka okwuputa okwu ha bụ Emmanuel Ogebe.
Ka anyị cheta na Leah Sharibu so n’ụmụakwụkwọ nwaanyị karịrị otu narị bụ ndị agha ọ lụọ ọ laa Boko Haram tọọrọ na Government Girls Science and Technical College Dapchi ka ọnwa Febrụwarị dị n’abalị iri na iteghete n’afọ 2018.
Ndị ahụ bụ ndị hapụgoro ụmụakwụkwọ ndị ọzọ ka jirịrị ya maka na ọ jụrụ ịhapụ okpukperechi Kraịst banye Islam.
Ma ha manyere ya ibanye Islam ma mekwaa ka otu onye na ndị isi ha lụba ya n’ike.Na mbido afọ gara aga ndị ahụ ji ya kwuru na ọ mụrụ nwa.
Ogebe kwara arịrịN’agbanyeghị na otu onye pastọ si America wepụtara onwe ya iji gbanwee Leah ka o nwere onwe ya, o nwebeghị ozi e nwetara site n’aka ndị ahụ ji ya.
N’ozi ahụ, ọ kọwara na Leah mụrụ nwa ahụ na ngwụcha afọ gara aga, nke ziputara na ọ mụrụ ụmụ abụọ ahụ n’ime otu afọ 2020.
ỤBỌCHỊ ụka na-abịa abịa ka ndị otu Kraịst n’ụwa niile ga-abanye ma malite emume izuụka dị asọ.Ụbọchị ụka ahụ bụ ụka igu Palm Sunday.
Ọ bụ igu ahụ a ga-agọzi ụbọchị ụka ka a ga-edebe n’ụlọ ruo afọ ọzọ bụ mgbe a ga-akpọ ya ọkụ, tee ndị mmadụ n’egedege ihu ụbọchị wenezdee ntụ Ash Wednesday.
Izuụka dị asọ bụ oge e ji akwado maka emume Ista site n’ịga Chineke nso ma mee ezi ebere maka njọ.Ha na-eji oge ahụ nụchaa onwe ha nke ọma.Ọ bụ n’oge ahụ ka a ga-eweta emume lent n’isi njedebe.
OKE ọńụ maka ụgbọala Lexus GX 460 e goro ọhụrụ akpatala ihe mberede n’izuụka gara aga ka ụmụokorobịa isii a na-enyo enyo na ha na-egwu ojoro na nzikọrịtaozi onyanwudude internet fraudsters nke a maara dịka Yahoo Boys’ nwụrụ n’ihe mberede okporoụzọ.
Nke a dapụtara dịka ha ji ụgbọala ọhụrụ ahụ makwasa nnukwu ụgbọala tụrọọkụ n’ụzọ Agbarho-Ughelli nke East-West Road’, n’akụkụ njikọ ụzọ Ekiugbo dị n’okpuru ọchịchị Ughelli North na steeti Delta.
Ya bụ ihe mberede ka e kwuru na ọ kụrịrị ụgbọala ahụ gwoogwoo, ebe ụmụokorobịa ahụ ńụrụ ihe ọńụńụ nwụnyụrụ anya ozugbo ahụ.
A kọwara na dịka otu n’ime ha gotara ụgbọala ọhụrụ ahụ, ndị enyi ya sonyere ya na-enwe ańụrị.Ụgbọala ahụ ka e siri kwu, batara Ughelli n’ihe dịka elekere nke ise uhuruchi ụbọchị ahụ, ma ihe mberede ahụ kpọtụrụ ebe elekere asatọ.
E kwukwara si na ha si n’ebe ha gara ńụọ ma riekwa iji ńụrịa maka ụgbọala ahụ alọta mgbe ya bụ ihe dapụtara.
N’ỊGA n’ihu n’agha ahụ ọ na-ebu megide arụrụala na ndị omèkóòmè, ndị uweojii steeti Anambra anwụchiela mmadụ atọ a na-enyo ènyò na ha bụ ndị otu nzuzo n’ime steeti ahụ.
Onye na-ahụ maka mmekọrịta ọhaneze na ndị uweojii na steeti Anambra, bụ DSP Ikenga Tochukwu bụ ya mere ka ụwa mara nke a site n’ozi ọ kụpụụrụ ndị nta akụkọ.
O kwuru na ndị otu nzuzo ahụ bụ ndị a nwụchikọrọ site na mpaghara ebe dị icheiche na steeti ahụ, ma bụrụkwa ndị a na-enyo enyo na aka ha dị n’ogbugbu e gburu mmadụ abụọ a maghị ndị ha bụ.
Dịka ọ gara n’ihu kọwaa, DSP Tochukwu mere ka ndị omekoome a ka e kwuru na ha ejirila ọnụ ha sàá asịsà na ha bụ ndị òtù nzuzo, ma bụrụkwa ndị gbagburu mmadụ abụọ ahụ.
Ihe dị iche iche e nwekọtara n’aka ndị ahụ gụnyere otu nsụnsụ égbè na akụrụngwa ogbunigwè ahụ agbaghị agba.
OPEKATAMPE, mmadụ iri na asaa gbanahịrị ọnwụ ike na nsonso a, dịka ihe mberede okporoụzọ abụọ dapụtara na mpaghara ebe dị iche iche na n’ime steeti Anambra.
Dịka onye na-ahụ maka mmekọrịta ọhaneze na ụlọọrụ FRSC n’ime steeti Anambra, bụ SRC Florence Edor siri kọwaa, ya bụ ihe mberede okporoụzọ metụtara mmadụ asaa nọ n’ime ụgbọala abụọ ahụ oge ahụ, nke gụnyere ụmụnwoke atọ na ụmụnwaanyị anọ.
O kwuru na ihe mberede okporoụzọ ahụ dapụtara oge ụgbọala bọọsụ ahụ jiri ọsọ wee dànyere nnukwu ụgbọala gwongworo ahụ n’iké, oge ọ na-achọ ka ọ gbafere ya, nke ahụ wee wètazie nnukwu ihe mberede okporoụzọ chọrọ ịta isi mmadụ.
N’akụkọ ọzọ dịkwa ka ibe ya, mmadụ iri nọkwara na nsonso a ghọrịa ọnwụ, dịka ihe mberede okporoụzọ dapụtara na mpaghara njikọ ụzọ Enugwu-Agịdị nke okporoụzọ ahụ siri Enugu gaa Ọnịtsha, n’ime steeti Anambra.
N’okwu ha n’otu n’otu, ụfọdụ ndị ọnọmgbeomere, nke gụnyere Maazị Celestine Okafor, na Onyedịkachi Okoye kpọrọ òkù ka e lebà anya n’ebe ahụ ya bụ ihe mberede okporoụzọ dapụtara, bụ Access Road Island’ n’ihi na ihe mberede okporoụzọ na-adapụtakarị na mpaghara ebe ahụ.
ONYEISI ụlọọrụ ahụ na-ahụ maka njem ụgbọelu n’ala Nigeria a maara dịka ụlọọrụ Nigeria Civil Aviation Authority’ NCAA, bụ Capt.Nuhu Musa etoola gọọmenti steeti Anambra maka agadaga ọrụ o ji n’aka n’ebe ahụ ọ na-arụ ọdụ ụgbọelu n’Ụmụeri dị n’okpuru ọchịchị ime obodo Anambra East nke steeti ahụ.
N’okwu ya oge ọ gagharịchara wee hụ ka ọrụ si aga n’ebe ahụ, Maazị Musa kọwara na ogoogo e ji arụ ya bụ ọdụ ụgbọelu bụ nke dabara adaba ma bụrụkwa nke kwụdisiri ike ma gbasokwa ogoogo mba ụwa n’eziokwu, n’ilekwasị anya n’etu e si arụ ya.
O kwukwazịrị hoohaa na a rụchaa ya bụ ọdụ ụgbọelu, na ọ ga-enye aka n’ịkwalite ọnọdụ akụnụba na ọnọdụ mmepe mpaghara ebe ahụ na steeti Anambra n’izugbe.
Na mbụ n’okwu ya oge ọ na-edugharị ya n’ebe ahụ, Gọvanọ Obianọ nyere nkọwa banyere etu ya bụ ọrụ si aga, ma kwunwòó na ya bụ ọdụ ụgbọelu ga-amalite ịrụ ọrụ oge adịghị anya.
A KPỌKUOLA ma dụọ ndị Anambra ọdụ ka ha leghara asịrị anya, debanye aha ha, ma sonyesie ike n’ịgba ọgwụ mgbochi ọrịa korona ahụ a maara dịka Oxford-Astrazeneca’ bụ nke a na-gba n’ime steeti ahụ ugbua, n’ihi na o nweghị mpụtara ọjọọ ọbụla o nwere.
Oku a bụ nke a kpọrọ site n’ọnụ onyeisi ụlọọrụ Anambra State Primary Health Care Development Agency ASPHCDA’ bụ Dọkịta Chioma Ezenyimulu n’okwu ya na mmemme ọgbakọ ndị Bishọọpụ, bụ nke weere ọnọdụ n’Ọka Awka bụ isi obodo steeti ahụ.
Ọ kọwara na akụkọ ọjọọ ahụ ndị mmadụ na-akọ banyere ọgwụ ahụ bụ asịrị enweghị isi na ọdụ, ma mee ka a mara na a gbaala mmadụ ruru puku ise ọgwụ ahụ n’ime steeti ahụ ọgwụ ahụ, n’enweghị mpụtara ọjọọ ọbụla si na ya.
IGBO sị na e nwere ọtụtụ ụzọ nwaanyị si ejide di ya, ma nwekwa ọtụtụ ụzọ nwoke si agwa nwunye ya ihe ọ chọrọ.
N’ịgbaso nke a, ndị ọkaiwu steeti Anambra emeela ngagharịiwe na steeti ahụ banyere onye òtù ha ndị ntọ tọọrọ na nsonso a ma gbuo ya egbuo n’ime steeti ahụ.
N’okwu ha n’ebe ahụ, ndị ọkaiwu ahụ na-eme ngagharịiwe katọrọ ogbugbu ahụ e gburu onye òtù ha oge a tọrọchara ya, ma kọwaa na nke ahụ na-egosi na ọnọdụ nchekwa amachaghịzị kwụrụ na steeti ahụ ugbua dịka ọ dị na mbụ.
Na nzaghachi ya n’aha gọọmenti, odeakwụkwọ izugbe steeti, bụ Ọkammụta Solo Chukwulobelu kọwara akparamagwa ndị omekoome ahụ na ogbugbu ha gburu nwoke ahụ dịka nke jọgburu onwe ya, n’ihi na ha na-achọ ụzọ ha ga-esi mebie ezi ọnọdụ nchekwa dị na steeti ahụ kemgbe ọtụtụ ahọ.
Nke ahụ mezịrị gọọmentị na ndị ọrụ nchekwa steeti ahụ jiri malite ime nnyocha iji chọpụta ebe e zoro ya, nwụchikọọ ndị tọọrọ ya ma zọpụta ya na ndụ.
Ka o sila dị, mbọ niile ahụ gọọmenti na ndị ọrụ nchekwa gbara iji zọpụta ya na ndụ mara afọ n’ala, n’ihi na ọ bụzị ozu ya ka ha hụrụ ebe a dọbara ya oge e gbuchara ya.
Ọ bụ nke a mezịrị aka na-achị steeti ahụ bụ Gọvanọ Willie Obiano jiri wee foro ntutu taa, ma kpebie na a ga-achọpụtarịrị ma nwụchikọọ ndị ahụ aka ha dị n’arụrụala ahụ, ma weghachitekwa ezi ọnọdụ nchekwa tọrọ àtọ na steeti ahụ.
N’oge gboo n’ala Igbo onweghị ihe dịka mango.Mkpụrụosisi dị n’oge ahụ bụ ube, ụdara, ugiri, ụtụ w.d.g.Nke a pụtara na mango si mba ọzọ were bata ala Igbo.Aha ya zipụtara nke a n’ihi na ọ naghị aza aha Igbo.
Mango dị n’ụdị dị iche iche ma sikwa otu ahụ nwee mgbakwunye aha dịka ọpịọrọ mango, jaman mango, mango Igbo.Otu o sila dị, ha niile bụcha mango kama ha na-enwecha ndịiche.
Mango, dịka mkpuruosisi ndị ọzọ dị n’ụwa nwere oge o ji amị.Oge ahụ ruo, o bido ghaba ifuru, nke ahụ gachaa ọ mịa ma chakwaa.Ọ na-enye ndị mmadụ ọńụ ịhụ na mango achaala.Ụmụaka na anọ n’ukwu ya oge ọbụla ịchọ nke ha ga-ata.
N’ime afọ a ka ọ dị ugbu a, oge a bụ oge mango mana ọ kọrọ ụkọ n’ahịa ma na-agalakwa oke ọnụ nke na ọ bụghị onye ọbụla nwere ego igota ya.Nke a mere na ọtụtụ ndị mmadụ na-akwa arịrị na ha atabeghị mango ka ha siri chọ.
Otu nwaanyị na-agba mgbere mango kwuru si na ka o si dị oke ọnụ na ọ naghị adịziri ha mfe igote ya tinyere na ọ dịkwa ụkọ n’ihi na ọ bụghị oge niile ka ha na-ahụ ya n’ahịa.
N’ihi ya, mgbe ụfọdụ a na-ere ogbe mango anọ narị naịra ise nke pụtara na otu narị naịra agaghị azụta otu ogbe mango.
N’ụzọ dị otu ahụ, ndị mmadụ anaghị enwekwa ike igota mango maka na ọ bụ onye hụ ụzọ o were chọba arụsị okwere nkwa.A na-akọwa na ihe kpatara ụkọ mango bụ maka na ụgụrụ ebughị nke ọma dịka o kwesịrị, n’ime afọ a.
Ya mere, o kwere ọha na eze nkwa ka ha chebiri mango, na ọ ga-apụtakwa ọzọ ma juputa ebe niile.
NRI ndị a anyị na-ekwu maka ya dị mma, ma na-edozi ahụ.Ụfọdụ n’ime ha bụkwa ọgwụ mana ụfọdụ ndị mmadụ na-elede ha anya na-agbakwuru nri ndị e si mpaghara ọzọ ebubata.
Akịdị bụ nri a na-enwekarị n’oge mmiri na-ezo, malite n’ọnwa ise n’afọ ruo ọnwa iri na otu kwa afọ.Akịdị ndụ a na-eri ya na azụ ya.
Ka e si enweta mkpụrụ akịdị mkpọ bụAkịdị nke chara acha ị gbawaa ya ị wepụta mkpụrụ ya gbaa ya n’anwụ, ọ kpọchaa nkụ i debe ya ebe mmiri agaghị emetụ ya.Ụfọdụ mkpụrụ akịdị na-eji oji ebe ụfọdụ na-acha aja aja.
N’IHI nsogbu ụwa, ụfọdụ ndị mmadụ na-ahụta onwe ha n’ọnọdụ irịọ arịrịọ.Ndị dị otu ahụ na-abụkarị ndị kpuru isi, ndị dara ngwọrọ,ndị merụrụ ahụ dị iche iche w.d.g.
Ndị Igbo dịka anyị maara abụghị agbụrụ e jiri ịrịọ arịrịọ mara, mana otu o sịla dị, ọ bụ ihe mere ede ji bee nwịị n’ihi na ejighị anya ọma aga ụka ekpere.
Ya mere, mgbe ọbụla onye Igbo hụtara onwe ya n’ụzọ dị otu ahụ, ọ na-ejikarị egwu arịọ arịrịọ.Mgbe ụfọdụ ha na-aga otu otu, abụọ abụọ maọbụ n’igwe.
SIR Chuka Nnabuife, onyeisi MDCEO Anambra Newspapers and Printing Corporation, ANPC, Awka, ekwuputa banyere akwụkwọ atọ o dere ọhụrụ nke ọ na-achọ ibuputa n’ọnwa ọzọ.
O mere nke a ụbọchị Tuzdee n’ozi press statement nke o zipuuru ndịntaakụkọ, bụ nke weere ọnọdụ n’ụlọ ezumezu ụlọọrụ ahụ.Ọ bụ n’ihu ndị komitii na-ahụ maka ibuputa akwụkwọ ọhụrụ ndị ahụ ka ọ nọrọ wee mee nke ahụ.
Ọ gara n’ihu kọwaa na akwụkwọ ndị ahụ na-akọwapụta ihe gbasara obibi ndụ, omenala na ihe niile na-eme na gburugburu ala Igbo, Nigeria na Africa.
More than just Anambra Narratives nwere ihu akwụkwọ 728 tinyere ụzọ atọ nke ngalaba asaa ya maka steeti Anambra na ala Igbo.
Ha niile n’ajụjụ ọnụ a gbara ha iche iche kọwara banyere otu ha siri hụta agha ahụ n’otu n’otu na kọmandi ha dị iche iche.
Ya mere, a ga-ebiputara ọha na eze akwụkwọ ọhụrụ ndị a na Satọdee ọnwa Epure ga-adị n’abalị iri abụọ na anọ 24, n’afọ a bụ 2021 ma ọ kụọ elekere iri na abụọ etiti ehihie 1200 noon, n’ụlọ ezumezu event hall n’ogige ANPC National Light newspapers, Awka, steeti Anambra.
Ifeanyi gara n’ihu kpọkuo onye ọbụla ka ọ kwalite ọnatarachi ya dịka ọ kọwara na e nyere mmadụ niile ọnatarachi.
O kwuru na ya edeela akwụkwọ nke gụnyere Pregnant Virgin’ ma burukwa onye ode abụ.Ọ kelere mmadụ niile ma gbaa ndị mmadụ ume ka ha na-agụ akwụkwọ.
N’ikpeazụ, Nnabuife kwuputara na ọ na-atụ anya ndị ọnụ ruru n’okwu, ndị e ji okwu ha agba izu ga-esite steeti Anambra, gburugburu ya tinyere n’ala Nigeria n’ọyọ ụbọchị ahụ ọ ga-ebuputa akwụkwọ.
Ndị ntaakụkọ bịara na mmemme a sitere Radio Nigeria, Fides, Iwitness, Vanguard, Guardian, Orient Daily, NAN, National Light, Ka Ọ Dị Taa na ọtụtụ ndị ọzọ.
Dịka ọ na-adụ ndị mmadụ ọdụ ka ha sonyesie ike n’ọrụ ugbo, ọ gakwara n’ihu gwa ndị obere ụlọakụ ka ha na-agbazinye ndị na-arụ ọrụ ugbo ego, iji kwalite mmepụta nri.
N’okwu nke ya, ya bụ nwa amadi tuuru ugo, bụ Maazị Ndubonye mere ka a mara na obi bụ ya sọ añụrị banyere nke ahụ, ma kọwaa na onyinye nkwanyeùgwù ahụ bụụrụ ya nnukwu ihe agbamume n’ụzọ pụrụ iche.
Otu n’ime ihe pụtakarịchara ihe na mmemme ahụ bụ inye ya bụ nwa amadi tuuru ugo, bụ Maazị Nnubuonye onyinye nkwanyeùgwù ahụ kpọmkwem, asambodo so ya na ọkpụrụkpụ ego dị otu narị puku naịra N100, 000 dịka ihe nrita ya.
Atụmatụ CBN ACGSF, nke ebumnobi ya bụ iji kwàlite mmepute nri n’ala Nigeria, bụ nke e guzobere site n’atụmatụ iwu Decree 20’ nke ahọ 1977 ma bụrụkwa nke a malitere itinye n’ọrụ na imezùpụta ya n’ọnwa Epure nke ahọ 1978.
Ọ BỤ ihe oke anya mmiri ka ụlọakwụkwọ St Michael’s Schools, Oshiri nke dị n’okpuru ọchịchị Onicha na steeti Ebonyi liri ụmụaka ise bụ ndị nwụrụ n’ihe mberede okporoụzọ.
Ụmụaka ahụ ndị nọ na ngalaba prịma n’ụlọakwụkwọ ahụ, Chiemerie Ngwe, Prosper Ogudu, Toochukwu Nwafor, Peace Ifeanyichukwu na Divine Nworu ka e kwuru na ụgbọala tanka mmiri kwọriri ha n’Onu Orie Agu dị n’Oshiri.Ọnwụ ụmụaka ahụ tinyere obodo ahụ n’ọnọdụ iru ụjụ kemgbe ahụ.
Bishọp dayọsis ahụ bụ Dọkịnta Micheal Okoro kọwara na e mere aha ụmụaka ahụ ka ọ dị ọkpụtọrọkpụ ka e wee mee ka akụkọ banyere ha dịrị na-aga.
Onyeisi ụlọakwụkwọ ahụ Rector Fada Maximus Obododike kọwara na emume ahụ bụ maka idula ụmụaka ahụ otu o kwesịrị dịka ndị otu Christ.Ọ gara n’ihu kpọọ oku ka e tinye ihe na-egbochi ụgbọala ịgba oke ọsọ n’okirikiri ahụ ka ọzọ ghara imezi.
A nọkwa n’aja maasị ahụ cheta ọkwọ ụgbọala tanka gbụrụ ụmụaka ahụ Innocent Nwancho Nweke na kọndọctọ ya Dennis Ojim bụ ndị nke ụmụikorobịa iwe na-ewe gburu ka ihe mberede ahụ mechara.
Oge mbụ e kwuru na ọ bụ ndịuweojii atọ ka mmiri riri oge ụgbọmmiri bu ha aga ọrụ ịtụ akwụkwọ vootu election duty kpuru.
Dịka mpụtara siri dị, ndịuweojii iri na otu nọ n’ụgbọmmiri ahụ oge ihe mberede ahụ mere.A zọpụtara ise n’ime ha ozugbo.
Butswat, onye nke kwuputara nkasiobi kọmandi ahụ n’ebe ezinaụlọ ndị uweojii ahụ nwụrụ anwụ nọ kwukwara na a malitela nnyocha iji chọpụta ihe kpatara ihe mberede ahụ.
Otu o sila dị, gọọmenti steeti ahụ akasiela Inspektọ Zuzugbe ndị uweojii, Maazị Mohammed Adamu obi banyere ọnwụ ndị ọrụ ya ahụ mmiri riri ka ha du escort ihe ndị e ji atụ vootu na Satọdee gara aga maka ọkwa sineeti nke e mere na steeti ahụ.
Gọvanọ Diri, onye nke kasikwara ezinaụlọ ndịuweojii ahụ mmiri riri obi kwuru n’ozi si n’aka odeakwụkwọ ntaakụkọ gọọmenti Chief Press Secretary, Maazị Daniel Alabrah na ọnwụ mberede ha ka ha na-arụrụ ala anyị ọrụ dị nwute.
OKEOYIBO rabbit bụ anụmanụ bara nnukwu uru.A na-eri anụ ya eri, e ji ya akpata ego, ụfọdụ ndị mmadụ jikwa ya eme anụ ụlọ ha hụrụ n’anya otu ụfọdụ si eji nkịta na nwamba eme.Uru okeoyibo bara karịrị akarị.
Ọ bụ n’ihi uru ọ bara mere ka gọọmenti ala anyị bụ Nigeria bagide amụma ịkwado ndị ntorobia ka ha malite zụba okeoyibo wee si otu ahụ nwee aka ọrụ.O mere nke a site n’ịnwụnye ntorọbịa ọbụla okeoyibo.
Onye ọbụla malitere ịzụ okeoyibo apụọla n’ụkọ ọrụ n’ihi na ncha gbọọ ncha agbọghị, ọ ga na-asa ahụ.Ịzụ okeoyibo egbochighi mmadụ ịrụ ọrụ ọzọ n’ihi na ọ naghị eri oge mmadụ.Okeoyibo anaghịkwa enye nsogbu.
Mgbe ọ bụla e nwere ihe mmemme, onye na-azụ okeoyibo na-eburu ha gaa ahịa, o rechaa ha, ego abụrụ atụrụ taba.N’otu aka ahụkwa ka ọ ga-esikwa na ya nweta anụ nke ya na ezinaụlọ ya ga-ata.
Mgbe elu bụ ala ọsa, ndị mmadụ ji ịzụ okeoyibo kpaa ego wee jiri ya nyere onwe ha aka.Ma n’oge ugbu a, dịka gọọmeti chetakwaara ndịntorọbịa na uru dị n’ịzụ okeoyibo, olile anya dị na ọtụtụ ga-amalitekwa zụba ya iji wee nyere onwe ha aka.
IJI hụ na a na-enwe ma na-emepụta nri gbaanyụụ na steeti Anambra, gọọmenti steeti ahụ ekesàála ndị ọrụ ugbo nọ n’okpuru ọchịchị Awka North’ nke steeti ahụ mkpụrụ osikapa ndụ maka ịkọ ya n’ugbo.
OTU nwoke aha ya bụ Ayo Lawal a nwụchikọrọ maka na o gburu onye na-anya ọgbatumtum e ji akpa ego ọkada a gbaala ama na ya kpara arụ ahụ ka ya wee nweta ego ya ga-eji gota ji ọ ga-akọ n’oge ọrụugbo 20202021 na-abịanụ.
Ya bụ nkpankpa kpara n’Odo Oro nke dị n’okpuru ọchịchị Ikole na steeti Ekiti, oge Lawal, Jimo Ojo, Sule Abduallahi tinyere onye nke a kpọrọ Wonder gbakọrọ aka gbuo onye na-anya ọgbatumtum aha ya bụ Isaac n’ime ugbo.
Isaac ka e kwuru na o siri n’Ikole buga ndị ahụ n’ugbo farmstead dị n’Odo Oro Ekiti ebe a nọrọ gbue ya ma lie ya n’ili emighị emi n’ugbo nke Ayo Lawal.
Ka onye na-ahụ maka ọdị mma ndị mmadụ na ndị uweojii na steeti ahụ ASP Sunday Abutu na-akpụgharị ha ka Lawal kwuru na ọ bụ Abduullaahi onye nke nọ n’ọsọ ugbu a oge akụkọ ji ru anyị aka tinyere ya n’ịkpa arụ ahụ.
O kwuru sị Ọ bụ Abdullahi kwuru ka anyị gbuo onye ahụ nwụrụ anwụ ka ya wee gaa Okene nke dị na steeti Kogi ree ọgbatumtum ahụ.Ebumnuche m bụ ka m were ego ahụ m ga-eketa goro ji maka oge ọrụugbo na-abịa abịa.
ỌKỤ agbagwọọla ọdụ ahịa lock up shops na njikọ ụzọ junction Ufuma dị n’okpuru ọchịchị Orumba North na steeti Anambra.
Ọkụ ọgbụgba ahụ nke malitere n’ihe dịka mgbe o jiri nkeji iri abụọ gafee elekere mbụ nke ụzọ ụtụtụ ụbọchị ụka, ọnwa Disemba dị n’abalị isii n’afọ a bụ 2020 mebiri ngwongwo ruru nde kwuru nde naịra.
Onye okwuputa okwu ndị uweojii na steeti Anambra bụ SP Haruna Mohammed onye kwuputara na ya bụ ihe mere n’ezie kwuru sị N’ụbọchị 6122020, e wetara mkpesa banyere ọkụ ọgbụgba na njikọ ụzọ Ufuma n’okpuru ọchịchị Orumba North na steeti Anambra.
Dịka Mohammed kọwara na otu ọkụ ahụ sị kpaa ike dị egwu, o kwụkwara na ndịuweojii nke divishọn Ajali wụchara ebe ahụ ma nye ezi nchekwa iji gbochie ndị omekome izu ohi ebe ndị mmadụ o metụrụ n’obi menyụrụ ọkụ ọgbụgba ahụ.
Otu o sila dị, Mohammed gara n’ihu kwuo na atụfughị ndụ ọbụla n’ọkụ ọgbụgba ahụ tinyere na amatabeghị ole akụ na ụba ndị ahụ lara n’iyi pụtara.
N’ozi ahụ, Adinuba gara n’ihu kọwaa na e nyela ndị niile na-ahụ na e tinyere iwu n’ọrụ na steeti ahụ, ndị gụnyere Anambra Vigilante Group AVG ntuziaka ịhụ na e tinyere nke ahụ n’ọrụ, bụ ịhụ na a kwụsịrị ịnakọ ụtụ n’ụzọ ọbụla na steeti ahụ.
N’otu aka ahụkwa, a kpọkuru ahịa niile na otu ndị njem okporoụzọ transport union niile ka ha jiri iwu ahụ kpọrọ ihe ma sonyere ndị ọrụ gọọmenti iji wetara ndị mmadụ ańụrị.
Kọmịshọna ahụ kwuru na enwetala mkpesa gbasara otu igwe mmadụ dị iche iche si anakọ ndị na-eme njem okporoụzọ ego ọ kachasị n’Onitsha, Obosi, Nnewi, Amansea, Ogidi, Nkpor, w.d.g bụ ndị na-eme ka a ga-asị na ha bụ ndị ọrụ gọọmenti steeti ahụ.
O kwukwara na agwa ọjọọ ha ebutela enwezighị ezi nchekwa tinyere inye ndị steeti ahụ aka ha dị ọcha na-agara onwe ha nsogbu, tinyekwara na o nweghị ego ha na-akwụnyere gọọmenti.
Ozi ahụ gbadoro ụkwụ si na steeti Anambra bụ obodo e ji ezi nhazi achị, ya mere na ọchịchị Gọvanọ Willie Obiano agaghị ekwe ka ndị omekome ọbụla mee ka ndụ siere ndị Anambra ike, ọ kachasị ugbua a nọ n’oge ekeresimesi.
DỊKA ihe siri ike n’oge ugbu a nke mere na onwekebeghị ihe na-aga otu o kwesịrị, ndị mmadụ na-enye mkpesa na isi akwa adịkwaghị ebe a fanyere ya.Onye elu na-ebe, onye ala na-ebe, o nwekwaghị onye ọ dịịrị mma.Ha kwuru sị
ỌKAIKPE nkwụmọtọ na steeti Anambra, bụ Ọkaikpe Onochie Manasseh Anyachebelu nọrọ na nsonso a wee gbapegharịa ụlọikpe majie dị n’Ụkpọr, bụ Ukpor Magistrates’ Court, n’okpuru ọchịchị Nnewi South’ na steeti Anambra, bụ nke e dozigharịrị edozigharị ma mee ka ọ dịkwa ọhụụ.
Dịka o siri kọwaa, inye ya bụ onyinye si n’aka fere aka bụ nke ebumnobi ya bụ iji hụ na e nwere  Ụlọikpe n’Ukpor, iji bèlatara ụmụafọ obodo ahụ nakwa ndị obodo ọzọ gbara ha gburugburu ihe isiike ha na-agabiga n’ịchọrọ ikpe nkwụmọtọ gaba ebe tere aka.
Dịka ọ na-ekele ndị tụnyere ụtụ n’otu ụzọ maọbụ nke ọzọ iji hụ na ọrụ idozigharị ụlọikpe ahụ gara nke ọma, Maazị Nwachukwu fọrọ ekele n’ụkpa wee bunye Ọkaikpe Anyachebelụ maka ịza ọkpụkpọ oku ha wee bịa sonye na mmemme ahụ.
Na ntụnye nke ya, onyeisioche nchere oge n’okpuru ọchịchị Nnewi South’ bụ Maazị Chieloka Henry Okoye kọwàrà ụlọikpe dịka ihe dị mkpa n’obodo ọbụla n’ihi uru dị iche iche ọ bara n’inye ndị mmadụ ikpe nkwụmọtọ na n’ibèlata mpụ na arụrụala n’obodo.
Dịka ọ na-akpọku ndị mmadụ ka ha na-aga n’ụkọikpe oge ọbụla ha nwere nsogbu dị añaa, karịa iji aka ha na-eme ihe iwu akwadòghị, Maazị Okoye kwuru na ọchịchị ya ga-azọpụ ụkwụ ma gbasie mbọ ike ịhụ na e nwere ya bụ Magisterial District’ na mpaghara okpuru ọchịchị ahụ.
O kwere nkwà na ya onwe ya ga-entinye aka ma tinyekwa ijè ụkwụ, iji nweta ihe ahụ ha na-arịọ ka e nye ha, bụ Ukpor Managerial District’, bụkwa nke o mere ka a mara na ya na Ọkaikpe Anyachebelụ akpaala banyere ya n’oge gara aga.
World Health Organisation WHO agbaala ama na mmadụ dị nde asatọ eight million na-anwụ n’ihi ise anwụrụ smoking afọ ọbụla.
Ya mere, WHO abagidela amụma campaign’ maka World No Tobacco Day 2021 – Commit to Quit’, iji kwado opekata mpe mmadụ dị otu  nde narị 100 million dịka ha na-akwụsị ise anwụrụ site n’aka ndị ogbe dị iche iche.
Onyeisi Director-Geneal WHO, Dọkịnta Tedros Adhanom Ghebreyesus onye kwuputara nke a n’ozi ya n’Abuja kwuru sị Ise anwụrụ na-egbu mmadụ dị nde asatọ afọ ọbụla, ma ọ bụrụ na ndị na-eme ya chọrọ ihe ga -enyere ha aka ịkwụsị ya, nsogbu korona wetaara ha ya.
Ozi ahụ gara n’ihu kọwapụta amụma campaign’ ahụ nke WHO bagidere iji wee hụ na e busoro nsogbu ise anwụrụ agha.
AKA na-achị steeti Anambra, bụ Gọvanọ Willie Obiano agbapeela amụma inye ọzụzụ maka nchekwa imeime obodo dị iche iche na steeti ahụ.
Mmemme ịgbape atụmatụ inye ọzụzụ ahụ bụ nke weere ọnọdụ na nsonso a n’Awka bụ isi obodo steeti Anambra, ma bụrụkwa nke a chịkọbara site n’aka ụlọọrụ uweojii steeti ahụ.
Ọ kpọpụtasịrị ihe dị iche iche ọchịchị ya mepụtagoro na ngalaba nchekwa steeti ahụ, nke mezịrị Anambra jiri bụrụ steeti kacha wee nwee ezi ọnọdụ nchekwa n’ala Nigeria, ma kwe nkwà na ha agaghị ada mbà inye ụmụafọ steeti ahụ ezi ọnọdụ nchekwa bụ ịgbà.
Na mbụ n’ozi nnọọ ya, onyeisi ndị uweojii na-elekọta mpaghara 13 dị n’Ukpo, bụ AIG Mohammed Danmalam mere ka a mara na onye ọbụla nwere ọrụ nchekwa dịịrị ya n’ebe ọbụla o bi maọbụ ebe ọ hụtara onwe ya, maka na ọ bụ ebe onye bì ka ọ na-awàchi.
Ọ rịọkwazịrị ọha mmadụ ka ha na-enyere ha bụ ndị uweojii aka n’ọrụ ha, site n’inye ha ozi dị mkpa ga-enyere aka n’ọrụ, ma sikwazie n’ụzọ dị etu ahụ tụnye ụtụ nke ha na nchekwa obodo.
Na ntụnye nke ya, onyeisi ndị uweojii na steeti Anambra, bụ CP John B.Abang kèlèrè aka na-achị steeti Anambra, bụ Gọvanọ Obianọ maka nkwàdo dị iche iche ọ na-enye ha, bụ nke na-eme ka ọrụ ha na-agara ha siriri-wèrèrè n’ime steeti ahụ ma na-amịtakwa ezi mkpụrụ.
Ndị ọrụ gọọmenti, ndị ọrụ nchekwa,  ndị ntorobịa, ndị ndu ụka dị iche iche, nakwa ndị ndu obodo dị iche iche sonyere na ya bụ mmemme, ma bụrụkwa ndị a gwazịrị ka ha buru ozi ha nwetara n’ebe ahụ wee lakwuru ndị ngalaba ha dị iche iche.
EMUME akwamozu nke Ezinne Oriakụ Bernadette Lolo Ezeoke Ada be Uzoadazie onye e ji Nwanyị Makarịa wee mara ga-abụ echi, Fraịdee ọnwa Disemba ga-adị n’abalị iri na asatọ, afọ a bụ 2020.
Ozi si n’aka diọkpara ya bụ Dọkịnta Cole Ezeoke kwuru sị na akwamozu ya ga-amalite taa bụ Tọzdee abalị iri na asaa nke ọnwa  Disemba dịka a ga-akara ya aja maasị nche abalị nke ga-amalite n’elekere ise nke mgbede.
Aja maasị onye nwụrụ anwụ ga-abụzị na Fraidee abalị iri na asatọ, ọ ga-amalite n’elekere iri nke ụtụtụ.Ebe ụka ndị a ga-adị bụ n’ezinaụlọ Ezeoke, Umugama Umuchu nke dị n’okpuru ọchịchị Aguata na steeti Anambra.
Emume akwamozi ya ga na-aga n’ihu ruo Satọdee abalị iri na iteghete, ebe ndị ọgọ, enyi na ikwu na ibe ga na-abịa na-akwanyere ya ugwu ikpeazụ dịka o kwesịrị.
Aja maasị ịtụrụ Chineke mmamma ga-adị ụbọchị ụka abalị iri abụọ nke ọnwa Disemba n’ụlọụka Holy Name Catholic Church, Umuchu.
Ezinne Bernadette Lolo Ezeoke bụ onye ụka Katọlik maara ihe ekwe na-akụ, onye ndu ụmụnwaanyị na onye na-enye ezi ntụziaka.Ọ tụnyere ụtụ dị egwu maka mmepe obodo ya bụ Umugama Umuchu.
Ọ hapụrụ ọtụtụ ụmụ ka ha rube ụjụ ọnwụ ya, ndị nke gụDọkịnta Cole Ezeoke, Ọchịagha Dọkịnta M.C Ezeoke, Fada Tony Ezeoke, Oriakụ Jane Onyechi, ụmụ ụmụ, ụmụ ụmụ ụmụ na imirikiti ikwu na ibe.
Ọ BỤ nnọọ oge ọñụ na oge inye ike maka ije oziọma, dịka Bishọọpụ ụka Angịlịkan na Dayọsiisi Awka, onye bụkwa Ashbishọọpụ nke mpaghara Niger, bụ Ashbishọọpụ Alexander Ibezim chiri mmadụ iri na ise ụkọchukwu ma nyekwa ha ikike ije ozi dịka ndị nchụaja Chineke.
Mmemme ichi ụkọchukwu ahụ bụ nke e mere n’ofufe nro pụrụ iche weere ọnọdụ n’ụlọụka St.Faith dị n’Awka bụ isi obodo steeti Anambra, ma bụrụkwa nke ndị ọrụ ụka nakwa ọtụtụ ndị ọzọ sitere ebe dị iche iche sonyere na ya.
N’okwuchukwu ya n’ofufe nro ahụ, Ashịdikin nke Mbaukwu Ashịdikinri, bụ Venerebụlụ David Chukwudi kọwara na a na-echi ndị ụkọchukwu ma na-ezipụkwa ha n’ime ụwa iji kụtara Kraịstị mkpụrụ obi, mee ka ibu dịrị ndị mmadụ mfe, ma gwakwa ụwa eziokwu, ọkachasị dịka o siri metụta alaeze eligwe.
N’okwu ya oge ọ na-echi ndị ụkọchukwu ọhụrụ ahụ, Ashbishọọpụ Alexander Ibezim chètààrà ha na ọkpụkpọ oku Chineke kpọrọ ha bụ ka ha jeere Ya ozi ma rụọrọ ya ọrụ dịka ndị ọzụzụ atụrụ, ma gwa ha ka ha si n’ọnụ ha na n’omume ha zisàá oziọma Kraistị.
Mmadụ ise bụbụ Ọdịnandị ka e buliri n’ọkwa Dikin ụbọchị ahụ, ebe mmadụ iri na ise bụbụ Dikin bụ ndị e chiri Ụkọchukwu ma bụrụkwa ndị e duru n’iyi ọrụ site n’aka Chanselọ dayọsiisi ahụ, bụ Ọkaikpe O.J.Okeke.
OTU jikọtara ndị na-ede akwụkwọ, Association of Nigerian Authors ANA otu mpaghara ya mere emume zuzugbe ome n’afọ ha, agba nke iri atọ na iteghete n’Awka isiobodo steeti Anambra n’izuụka gara aga nke were ọtụtụ ụbọchị.
Ha nọ n’ọgbakọ ahụ nke kpọkọtara ọtụtụ ndị otu ahụ sitere na steeti dị iche hazie ma lebaa anya n’ọtụtụ isi okwu.
Onyeisioche mmemme ụbọchị Fraidee ọnwa Disemba dị n’abalị iri na otu bụ Barr G.N.Orji nabatara ndị mmadụ niile si mpaghara Nigeria dị iche iche wee bịa ma too onye hibere emume ahụ bụ Ọkammụta Ngozi Chinwude dịka onye gbasiri ike na-eme ka ihe na-aga aga.
Oriakụ Dọkịnta Ebelechukwu Obiano Osodieme onye nke Oriakụ Chioma Unachukwu nọchitere anya ya nyere ndị otu ahụ nkwado ya.
N’adreesi nnabata, onyeisi ANA bụ Ahmed Maiwada kelere ọha na eze otu ha siri rụọ ahụ ha ụka bịa ọgbakọ ahụ tinyere ọtụtụ ihe ndị ọzọ ma kwuputa maka ndị odee dịka Chinua Achebe, J.P Clark.
Ogiga Akuyada onye si Niger Delta University nọ na adressi key note address kọwapụta nka dị n’edemede ma gbaa akwụkwọ Achebe n’anwụ, tinyere ihe ndị ọzọ.
Onyeisioche emume ahụ bụ G.N Orji gara n’ihu dụọ ha ọdụ ka ha leruo anya ma hụ na e nwere udo n’otu ha bụ ANA iji mee ka ala anyị bụ Nigeria na-aga n’ihu n’ihi na mgbe enyi abụọ na-alụ ọgụ ọ bụ ahịhịa dị n’ala na-ata ahụhụ.
ANYAMMIRI wàrà na nsonso a na steeti Anambra, dịka ihe mberede okporo ụzọ dapụtara na steeti Anambra ma taa isi otu onye, ọbụladị ugbua ọ fọdụrụ mkpụrụ ụbọchị olenaole ka a gbaa ekeresimeesi.
N’okwu ya banyere nke ahụ, onyeisi ụlọọrụ FRSC na steeti Anambra, bụ CC Andrew A.Kumapayi kasiri ezinụlọ onye ahụ nwụrụ anwụ obi, ma kpekwa ka Chineke nara mkpụrụ obi ya na ndokwa.
ISI ọchịchị mahadum Federal Polytechnic Ede’ dị na steeti Osun, nọrọ na nsonso a wee gwa onyeisi mahadum ahụ ka ọ nọzugagodi n’akụkụ maka ibute ma tinye nnukwu àkwà edina n’ime ụlọọrụ ya, bụ nke o nweghị ihe o ji ya eme nakwa ebumnobi o jiri bute ya.
Ọchụchụ ahụ a chụrụ ya bụ onyeisi ụlọakwụkwọ, bụ Maazị John Adekolawole bụ nke e mere ka ụwa mara site n’ozi a kụpụrụ site n’aka onye na-ahụ maka mgbasa ozi ụlọakwụkwọ ahụ, bụ Sola Lawal, n’agbanyeghị na o kweghị ekwu ihe mere e jiri chụọ ya.
O kwukwara na ha gbara mbọ ịrịọchitere ya bụ onyeisi arịrịọ ka a ghara ịchụ ya, mana isi ọchịchị ụlọakwụkwọ ahụ ekweghị, n’ihi na ha kwechiiri n’ọchụchụ ahụ ha chụrụ ya, ka o wee ga zuo ike nke ọma n’ụlọ be ya tupu a mara ma ọ ka ga-alaghachi.
A KPỌỌLA oku ka a kwụsị ịrụ arụrụ nsị, bụ ịnyụ nsị n’ọhịa nakwa n’ebe ndị ọzọ ghe oghe, ma kọwaa mkpa ọ dị mmadụ ịkwàlite ezi ọnọdụ adịmọcha na gburugburu ya oge niile.
Nke a bụ isi sekpụ ntị ma bụrụkwa okwu a kpụ n’ọnụ na nnukwu ọgbakọ a chịkọbara na nsonso a n’Ọka Awka bụ isi obodo steeti Anambra site n’aka ụlọọrụ Anambra State Rural Water Supply and Sanitation Agency’ RUWASSA na njikọaka òtù United Nations International Children’s Emergency Fund’ UNICEF.
Ya bụ oke mmemme bụkwa nke a nọrọ na ya wee guzobe òtù pụrụ iche maka atụmatụ nkwalite adịmọcha Water, Sanitation and Hygiene’ WASH, bụ òtù a kpọrọ Interministerial Steering Committee on Water, Sanitation and Hygiene’.
Ọ kpọkukwazịrị onye ọbụla ka ọ na-edebe gburugburu ya ọcha ma na-akwalitekwa ezi ọnọdụ adịmọcha n’ebe ọbụla ọ hụtara onwe ya, maka na ọ bụ onye dị ọcha na-anọdobe Chineke nso.
Ọ gara n’ihu kọwaa na Akwụkwọ Nsọ kwuru na anyị ga na-ekele Chineke ma ọ dị mma ma ọ dị njọ.Ka mmadụ hapụ ịtụ uche banyere ihe ọbụla karịa sọ ịgbaso ekpere na ịtụrụ Chineke mmamma.
N’akụkụ nke ya, Sir Chuka Nnabuife, onyeisi ụlọọrụ Anambra Newspapers and Printing Corporation ANPC ma bụrụkwa otu onye na ndị gbara mbọ toro ndị St Thomas Aquinas maka ezi ọrụ ha rụrụ, ma kọwaa Fada Akabuogu dịka onye mere nke ọma.Onye rụpụtara ụlọụka ma rụkwaa mmadụ.
Onyeisi otu Divine Mercy bụ Cyril Ifeacho kwuru sị Ana m ekele Chineke maka ime ka ndị ekweghị na e nwere ihe dịka oruebube kwenye site n’ịgwọ nwanne anyị nwaanyị ọrịa.
Ọ KPỌTỤRỤ akpọtụ ma zụọ azụọ na nsonso a, dịka òtù nnọrọonwe a maara dịka The Siere Foundation’ chịkọbàra ma hazie mmemme asọmpi onye kacha akpọ ụbọ na steeti Anambra, bụ àgbà nke mbụ ya a na-eme ụdị ihe ahụ n’ime steeti ahụ.
Ha kèlère Agbasiere bụ onye haziri asọmpi ahụ, ma kpọkuo ya ka o jisie ike, maka na nke ahụ ga-amịta ezi mkpụrụ n’ọtụtụ ụzọ dị iche iche.
KA ọ gachaara ihe dịka izu ụka abụọ, ụdị ihe ahụ mere, ihe izendụ ọzọ dapụtara nsonso a n’Awka bụ isi obodo steeti Anambra, dịka otu nnukwu ụgbọala na-ebu mmanụ ọkụ dàrà, wee chịliere chi ya aka na ọkpà elu.
Ọ bụ ezie na o nweghị onye tụfuru ndụ ya n’ihe mberede okporo ụzọ ahụ, ya bụ ihe ọdachi metụtara mmadụ atọ, bụcha ụmụnwoke nọ n’ime ụgbọala ahụ oge ya bụ ihe mere, ma bụrụkwa ndị nwetara mmerụahụ n’ogoogo dị iche iche.
Akụkọ kọrọ na ya bụ ihe mberede okporo ụzọ dapụtara n’ihi ịgba oke ọsọ nke onye nya ya bụ ụgbọala, bụzị nke mere ụgbọala ala ahụ jiri pụnahị ya n’aka, wee dàchie ụzọ.
N’okwu ya banyere nke ahụ, onyeisi ụlọọrụ FRSC na steeti Anambra, bụ CC Andrew Kumapayi dọrọ ndị na-anyá ụgbọala aka na ntị ka ha kwụsị ịgba oke ọsọ, ma na-erubere iwu na-achị okporo ụzọ isi, iji gbanahị ihe mberede okporo ụzọ.
OKOOKO flower bụ ụmụ osisi Chineke jiri mee ka ụwa maa mma.O nwere ndị na-adị n’ụdị obere osisi nwee ndị na-abụ nnukwu osisi.N’ụdị ọbụla ha na-ama mma ile anya.
Ka ụwa siri dịrị taa, o nwere ndị e jizi aka emebe dịka n’ụdị rọba, akwụkwọ w.d.g.E mebere ha maka ịchọ mma.
Ndị kacha ghọta uru okooko bara bụ ndị ọcha.Ha jiri ya kpọrọ ihe nke mere na ha ji ya edozi obodo ha, ma jirikwa ya na-ezipụta ịhụnanya.
Dịka a nọ n’oge ekeresimesi, e ji okooko edozi ebe niile.Okooko so eme ka oge ekeresimesi na-atọ ụtọ n’ihi na ọ na-eme ka ebe niile bụrụ sọ mma.Ka ọ dị ugbu a, ezinaụlọ tinyere ụlọọrụ dị iche iche ejirila okooko dozichaa gburugburu ha ọ na-esizi ekeresimesi ekeresimesi.
Ọ BỤNNỌỌ oge anyammiri na ákwá arịrị na nsonso a, dịka otu onye ọzọ zutèrè ọnwụ mberede ya n’Onitsha dị na steeti Anambra, ka ọ fọdụrụ mkpụrụ ụbọchị olenaole ka a gbaa ekeresimeesi maọbụ chịkọta ahọ 2020.
Akụkọ banyere ihe mberede a bụ nke e mere ka ụwa mara site n’ozi a kụpụrụ na nsonso a site n’aka onye na-ahụ maka mgbasaozi na ịkụziri ọhaneze ihe ha kwesiri ịma n’ụlọọrụ Federal Road Safety Corps’ FRSC, ngalaba ya nke steeti Anambra, bụ SRC Florence N Edor.
O mere ka a mara na ya bụ ihe mberede bụ nke dapụtara n’etiti ụgbọala Suzuki shọtụụl bọọsụ nwéré ákàrà NKE46XA na nnukwu ụgbọala gwongworo Mercedes Benz nwéré ákàrà JJT613XA, ma bụrụkwa nke mere na mpaghara ụzọ awara awara ahụ siri Ọnịsha gaa Enugu.
N’okwu ya banyere ajọ ọdachi ahụ, onyeisi ụlọọrụ FRSC na steeti Anambra, bụ CC Andrew A Kumapayi kasiri ezinụlọ ahụ onye nke ha nwụrụ obi, ma kpee ka Chineke nabata ma nyekwa mkpụrụobi ya ezumike udo, ọbụladị dịka o kpekwàrà ka ndị ahụ nwetara mmerụahụ gbakere ngwangwa.
Ọ dụkwara onye ọbụla ọdụ ka ọ na-enwe ndidi oge ọ nọ n’ụzọ, na-agba oke ọsọ, na-akpachapụrụ ihe ọ na-anyà, onwe ya nakwa ndị ọzọ na-agba n’ụzọ ányá n’ime oge mmemme ekeresimeesi a, iji belata ọnụọgụgụ ihe mberede okporo ụzọ na-adapụtasị ebe dị iche iche.
AKA na-achị steeti Anambra, bụ Gọvanọ Willie Obianọ ekwenwòóla nkwà na ọchịchị ya agaghị ada mbà n’ịkwàdo na n’ịkwàlite ezi ọnọdụ mmụta bụ ịgbà na steeti ahụ.
Gọvanọ Obianọ kwupụtara nke a na mmemme àgbà nke iri ise na asatọ nke ọgbakọ isi ọchịchị ụlọọrụ ahụ na-ahụ maka ule West African Examinations Council’ WAEC, bụ nke weere ọnọdụ na steeti Anambra na nsonso a.
Gọvanọ Obianọ, nke onye nọchitere anya ya na mmemme ahụ bụ osote ya bụ Dọkịta Nkem Okeke kọwàrà mmụta dịka ihe dị oke mkpà na nkwàlite na mmepe obodo ọbụla, bụzị nke mere ọchịchị ya ji atụnye ụtụ pụrụ iche na ngalaba mmụta steeti ahụ.
Ya bụ nnukwu mmemme dọtàrà Kọmishọna na-ahụ maka mmụta na steeti ahụ, bụ Ọkammụta Kate Omenugha eze ọdịnala obodo Oko, bụ Igwe Laz Ekwueme, eze ọdịnala obodo Ụmụeri, bụ Igwe Ben Emeka, tinyere ọtụtụ ndị ọzọ sitere mpaghara ebe dị iche iche n’ala Nigeria wee bịa ya bụ ọgbakọ.
ỌKỤKỌ so n’anụmanụ na-ebi n’ụlọ nke mmadụ na-azụ.Mmadụ ji ịzụ ọkụkọ egbo mkpa dị iche iche dịka ihe oriri na ego.
Ọ na-agbahapụ akwa ndị mebiri emebi ma bido lekwaba ụmụ ọkụkọ ndị ezigbo akwa mepụtara, ọbụladị na ọ dị sọọsọ otu, nke gosịrị amamihe.
Onweghị ihe ọ na-ekwe ka o metụ ụmụ ya aka nke gosịrị ike nchekwa na ịhụnanya.Ọkụkọ na-akpọkọta ụmụ ya ọnụ nke gosịrị ịdịnotu.
Ọzọkwa, o nweghị ike ịgbahapụ ụmụ ya ganye na ha etoo nke gosịrị ezi mgbazi.Ọkụkọ na-anọ n’ihu ụmụ ya mgbe ọbụla ha na-aga, nke gosịrị ezi onye ndu.
OGE Ekeresimeesi bụ oge onye ọbụla na-agba mbọ hụ na o doziri onwe ya nke ọma n’ihi na ọ bụ nnukwu emume a na-agbakọba ọnụ eme.
Ọtụtụ ndị mmadụ na-eji oge ahụ kpọrọ ezinaụlọ ha laa obodo ha ka ha na ikwu na ibe ha merube ya bụ emume nke e ji echeta ọmụmụ onyenweanyị Jesu Kristi.
Ọ bụ eziokwu na onye ọbụla na-akwado onwe ya nke ọma mana nke ụmụaka na-adị egwu.Nne na nna na-agba mbọ kwado ụmụ ha site n’izụtara ha akwa, akpụkpọụkwụ, ugogbeanya, egbe rọba, okpu na ọtụtụ ihe ndị ọzọ ma chọkwaa ndị nwaanyị mma n’ụzọ dị egwu.
Ya mere ụmụaka na-echekwube nnukwu emume a echekwube dịka a na-amalite n’ihe dịka ọnwa nke asatọ n’afọ zụtabara ha ihe ha ga-eji gbaa Ekeresimeesi.
Ọ bụrụ ndị bi n’ụlọ elu, n’elu ahụ ka ha ga-anọgide, ha anaghị agbatu ala.Ọnọdụ dị otu a jọgburu onwe ya na njọ.O si otu a dịrị gaba, ihe ga-emebikwa.
Oge Ekeresimesi bụ ohere ikwu na ibe, enyi na enyi tinyere ndị ọgọ w.d.g ji anọkọrịta ma banye afọ ọhụrụ.
Ya mere, Ekeresimeesi na-eweta ịdịnotu na ịhụnanya.Ọ bụghị sọọsọ oriri na ọńụńụ kama oge e ji eme nwanne ma dozie ihe ọbụla na-ebuye nsogbu.
Ọ KPỌTỤRỤ akpọtụ ma zụọ azụọ na nsonso a, dịka ndị ọkwa nkà, ndị odee, nakwa ndị na-eti egwu zùkọrọ na ngwùrù be onye otu ha bụ Ọkammụta Peter Umeadị na nsonso a, wee nwee ọnọdụ ụwa mgbèdè, ma jirikwa nkà ha mee onwe ha obi ụtọ.
Mmemme ụwa mgbede ahụ bụ nke a chịkọbara site n’aka Ọkammụta Peter Umeadị, bụ ọkaikpe steeti Anambra n’oge mbụ, ma bụrụkwa nke were ọnọdụ na be ya dị na  Nri, n’okpuru ọchịchị ime obodo Anaọcha.
N’okwu mmalite ya na mmemme ahụ, onyeisioche na ya bụ ọgbakọ, bụ Oriakụ Loretta Aniagolu kọwàrà nkà dịka ihe dị oke mkpà n’obodo, ma kọwaa ndị na-eme nkà dịka ndị nwere ihe ọ ga-ewe iji kwàlite ọganihu mmepe obodo ọbụla.
Ọkammụta Umeadị mechààrà wee gụọ Abiku bụ abụ poem si n’aka onye edemede J.P.Clark lagoro mmụọ, ya na Song of Sorrow nke si n’aka Awoonor-Williams.
N’ihe ọgụgụ nke ya na mmemme ahụ, otu nwa amadi na-ewu èwù n’ihe gbasaara ịkwa nkà, bụ Ọkammụta Krydz Ikwuemesi kọwara etu a ga-esi tute uli na iji ya eme ihe n’ala Igbo, site n’iji ya na-arụpụtasị ihe dị iche iche, dịka uwe, okpu na ihe ndị ọzọ.
Otu nwa amadi na-ewu ewù n’iti egwu, bụ Bongos Ikwue nọkwara na mmemme ahụ wee jiri egwu ya, bụ Mustapha and Christopher na Man and Man wee huchatụọ ụmụ mmadụ aka n’ụbụrụ ebe DJ Ugochukwu jikwara ụfọdụ egwu dị ụtọ wee kpọfèé ndị bịara mmemme ahụ.
Iji zaa aha a kpọrọ ya n’ezie, memme ahụ bụ nke a nọrọ na ya wee kụọ nkazị n’eze, táá, lóó, ma ñụsàá ụmụ ihe a haziri nke ọma, maka na ụwa mgbede bụ ya ka mma n’ezie, dịka ndị tiri egwu siri kọwaa.
Ọ kpọkukwazịrị ndị ọgba nta nkwàdo ahụ bụ Anambra West’ ka ha jisie ije na-enye nwa amadi ahụ ezi nkwàdo, iji gaa n’ihu n’ezi ọrụ ahụ o ji n’aka, ma nwekwa ike imezùpụta ezi ihe dị iche iche o bu n’obi maka ha.
N’okwu nke ya, eze ọdịnala obodo Ụmụọba Anam, bụ Igwe George Ekwealor kelere onye omeiwu ahụ ma kpee ka Chineke gaa n’ihu ịgọzi ya mmaji kwuru mmaji, ka o wee mee karịa ka ọ na-eme.
Otu onye n’ime ndị soro kèta ụgbọala shọtụụl ahụ, bụ Maazị Solomon Onuorah kèlèrè onye omeiwu ahụ, ma kwe nkwà iji ya bụ ụgbọala wee gbaara onwe ya mbọ ma kwàdókwa ndị ọzọ, maka ọ na-adị mma onye e meere nọkwata, o meere ibe ya.
DỊKA o si eme ya kwà ahọ ọbụla, aka na-achị steeti Anambra bụ Gọvanọ Willie Obianọ nọrọ ụbọchị Tuzdee wee gbapee atụmatụ ikesàrà ndị ọrụ oyibo steeti ahụ akpa osikapa, iji mee ka ha mụrịa ma kwee oyooyo n’ime oge mmemme ekeresimeesi a.
Ya bụ mmemme bụ nke e mere n’ogìgè isi ụlọọrụ oyibo steeti ahụ dị n’Awka, bụkwa ebe Gọvanọ ahọ na ndị ọrụ oyibo nọrọ wee nwekwa ọgbakọ na nnọkọ pụrụ ichè.
O kwuru na ahọ a adịchaghị ụmụ mmadụ ahụ mma, ma onye ukwu, ma onye ntà, n’ihi ihe ọdachi dị iche iche dapụtàrà n’ime ya, ma ọrịa nje korona na ngagharịiwe e mere ka a machie òtù ọrụ nchekwa SARS.
Gọvanọ Obianọ gara n’ihu kwuo na a ga-akwụ ụgwọ ọnwa nke Disembá tupu ụbọchị mmemme ekeresimeesi, ma mekwa ka a mara na onye ọbụla bụ onye ọrụ oyibo na steeti ahụ ga-eburịrị otu akpa osikapa wee laa n’ekeresimeesi a, dịka e si eme ya kwà ahọ ọbụla.
Ọ rịọkwazịrị ndị ọrụ oyibo ahụ ka ha kwụghàchi Gọvanọ mmesoọma ya niile site n’inye ọchịchị ya nkwà na ngalaba na mpaghara ọbụla ha nọ na steeti ahụ.
A nọrọ na mmemme ahụ wee gosikwa Gọvanọ Obianọ mmadụ asaa bụ ndị ọrụ oyibo steeti Anambra soro wee nata onyinye nkwanyeugwu pụrụ iche site n’aka gọọmenti etiti maka ezi ọrụ ha, bụ nke a kpọrọ Nigeria Public Sector Leadership and Productivity Award’.
Mmadụ asaa ahụ gụnyèrè Maazị Uche Nworah, Dọkịta Emmanuel Ude-Akpeh, Oriakụ Carol Njaka, Oriakụ Stephnie Keri-Uzo, Oriakụ Ngozi Onuorah, Maazị Adebayo Oyejinka, na Maazị Uchenna Ezeani.
Gọvanọ Obianọ nọkwàzịrị n’ebe ahụ wee nabàta ndị ahụ ma naa ha aka maka igosi na ha bụ ọkaibe n’ezi na ngalaba ọrụ ha dị iche iche.
OTU jikọtara ndị ọkwanka n’ala anyị bụ The Society of Nigerian Artists, ngalaba Steeti Anambra wụchara n.ụlọọrụ Anambra Newspapers and Printing Corporation ANPC ụnyaahụ maka igosipụta nka ha kwara art exhibition nke isiokwu ya bụ Nchekwa.
N’ozi ya n’isiokwu ahụ bụ nchekwa, Ọkammụta Cliff Nwanna kwuru na ọbụ enweghị mmụta na mgbazi kpatara enweghị ezi nchekwa dịka o kwuru na agha ọ lụọ ọ laa Boko Haram na nsogbu ndị ọzọ bụ ya kpatara ya.
Onyeisi ANPC bụ  Chuka Nnabuife nabatara ndị otu ya nke ọma.O lwuru sị Taa bụ nnukwu ụbọchị n’ebe ndịọkwanka steeti Anambra na ụwa niile gbaa gburu gburu nọ, n’ihi na taa bụ ụbọchị e ji echeta nri World Food Day.Anyị na-ezipụta nka taa.
Nnabuife kọwara na enweghị ezi nchekwa bụ ihe na-echere Nigeria aka mgba ugbu a.Na ndịntorobịa na-agba mbọ ichụpụ enweghị ezi ịchekwa na n’agbanyegjị nke ahụ na ha na agba mbọ na-arụpụta ihe dị ichr iche.
Otu o sila dị, nnukwu emume ahụ n’agbanyeghị na e mere ya iche iche dara ụda n’ebe ọ dị ukwuu.Ndị mmadụ nuputara mee ngagharị dị ka o kwesịrị.
Ha ji ibuli aha Chineke elu wee gagharịa n’okporoụzọ dị iche iche wee mechaa laghachị n’ụlọụka ahụ ebe ha jiri ụka Ngozi benediction were mechie ya.
O kwuru sị na ọ na-echetara mmadụ mkpa ọ dị i sekpuru Dinwenu na Sakramentị dị Ngọzị n’ihi na ọ nọ n’me ya.O kelekwara Chineke maka iwere ọnọdụ na mmemme ahụ.
Sir Chuka Nnabuife, bụ  onye agha nke ụka knight of the church ma bụrụ onye ji ọkwa dịka onyeisi MDCEO Anambra Newspapers and Printing Corporation ANPC, Awka kọwara ụbọchị ahụ dịka ụbọchị ndị ụka Katọlik ji agwa ụwa onye ha na-eso.
Ihe pụrụ iche e mere n’emume ahụ bụ ịgba egwu ọdịnala, ịma mbem, ịgha okooko, ịgbara Jesus mkpọnala w.d.g.
A nọkwara na ya bụ mmemme wee nye ọgwụgwọ maka ndị nwere ọrịa anya dị iche iche, ma kesàkwara ha ugegbe anya nakwa ọgwụ, bụ nke site n’aka Dọkịta Ijeoma Muoka, dịka ntụnye nke ya, iji hụ na ndị ahụ nọkwa n’ezi ọnọdụ ahụike bụ ịgbà.
Ha gbakwara akebe na Chineke esitélá n’ihe mmemme redio ahụ bụ Ifeọmamebe’ wee metụ ọtụtụ ndụ aka ma gbanwekwara ọtụtụ mmadụ ọnọdụ dịka ọ dị taa.Ha gara n’ihu kelee ndị ahụ na-ahazi ya bụ ihe ma kpee ka Chineke gọzie ha ebighịebi.
Mmadụ isii n’ime ndị ikedịnobi ahụ bịara mmemme ahụ nọkwara n’ebe ahụ wee nweta ohere agụmakwụkwọ n’efu ruo ogoogo sekọndịrị niile, site n’aka otu onye n’ime ndị bịara mmemme ahụ, bụ Dọkịta Ekwunife Obidiegwu.
ỤLỌIKPE ukwu, Akure High Court dị na steeti Ondo amala mmadụ atọ ikpe ọnwụ maka ịtọrọ ndị sista Rev Sisters atọ ma narakwa otu nde naịra maka ịtọhapụ ha, n’afọ 2016.
A mara ndị omekome ahụ ikpe ọnwụ n’ihi na ikpe mara ha dịka ha tọọrọ ndị sista ahụ n’Onipetesi nke dị n’ụzọawaraawara Ore-Sagamu ma jide ha abalị iri na otu n’ime  ọhịa ka ha narachaara akatamkpo ego.
Otu onye n’ime ha bụ Saheed Oyewo nwụrụ n’ụlọnga ebe a dara nwunye otu onye n’ime ha bụ Reuben e kwuru na aka ya dị n’arụ ahụ nha.
N’ikpe ya, Justice Ademola Adegoroye kwuru na o nweghị ihe a hụtara n’ebe mmadụ abụọ ndị ọzọ nọ, nke mere na ọ hapụrụ ha ka ha laa.Ya mere ọ mara mmadụ atọ n’ime ha ikpe ọnwụ.
Ka ọ dị taa, òtù ọrụ obi ebere a maara dịka Akachukwu Akonam ejirila erimeri wee kwàdo ụmụnwaanyị karịrị otu narị n’ọnụọgụgụ bụ ụmụnwaanyị ajadụ na ụmụnwaanyị ihe na-esiri ike.
N’okwu ya na mmemme ahụ, nwunye aka na-achị steeti Anambra bụ Oriakụ Ebelechukwu Obiano kpọkuru ụmụnwaanyị ahụ ma dụọ ha ọdụ ka ha na-ebikọ n’udo na ịhụnanya, na-atụkwàsị obi na Chineke ma na-enwekwa mmasị n’ihe gbasara Chineke.
Oriakụ Obianọ, nke onye nọchiri anya ya bụ nnukwu onye enyemaka pụrụ ichè nye Gọvanọ, bụ Dọkịta Mitchelle Onugbolu kèlèrè òtù ahụ maka nkwàdo ahụ nakwa ụzọ dị iche iche ha sigòrò kwàdo ndị ụmụ mmadụ, ma kpọkuo ha ka ha jide ka ha ji.
Ọ rịokwàzịrị ndị ọnọdụ dịịrị mma na ndị ọzọ bụ ndị aka ji akụ ka ha na-echeta ma na-enyere ndị ụwa na-atụ n’ọnụ aka, ọkachasị n’ime oge mmemme ekeresimeesi a.
O kelere ndị dị iche iche nyere aka n’otu ụzọ maọbụ nke ọzọ iji hụ na ụbọchị ahụ na mmemme ahụ gara nke ọma.
O kelekwazịrị Oriakụ Obianọ maka nkwàdo ya nye òtù ahụ, site n’ibunyé ha ha akpa osikapa arọ ya dị iri 10kg bụ nke dị otu narị n’ọnụọgụgụ, tinyere ụfọdụ ndị ọzọ nyere nkwàdo.
N’okwu nke ya, onye nchịkwa otu jikọtara ndị ajadụ na Nnokwa, bụ Oriakụ Christiana Obiekwe kèlèrè òtù Akachukwu Akonam maka afọ ọma ya, ma kpee ka Chineke gọzie ndị nyere aka ime ka ya bụ erimeri rute ha aka.
Onye ụkọchukwu nọ n’ụlọụka St.Stephen’s Anglican Parish Nnokwa’ bụ Kanọn Michael Amaegbu chètààrà ọha mmadụ bịara mmemme ahụ na ọ dị ngọzị inye enye, ma nyekwa ndụmọdụ ka onye ọbụla ọnọdụ dịịrị mma cheta onye ọ ka mma, maka na ihe dị etu ahụ na-amasị Chineke nke ukwuu.
A nọrọ na mmemme ahụ mee ịkwụ n’ahịrị na ife aka, kpee ekpere, bụọ abụ ma mekwa ihe ngosi pụrụ iché site n’aka ụmụnwaanyị ahụ, tinyere ụfọdụ ihe ndị ọzọ e jiri merùbe ụbọchị ahụ.
POPE Francis akatọọla ma kọwaa ogbugbu nke e gburu ndị ọrụugbo na ndị obodo na steeti Borno dị na mpaghara ugwu Nigeria site n’aka ndị e chere bụ ndị agha ọ lụọ ọ laa ụka alakụba Islamist militants dịka terroristic massacre’ nke metọrọ aha Chineke.
Onyeisi ụka katọlik ahụ kwuputara nke a ka ọ na-ahụ ndị mmadụ nke ọ na-eme izuụka ọbụla ma bụrụkwa nke ọ na-emezi site n’ọbaakwụkwọ ya dị na Vatican n’ihi icheakamgba korona.
E bepụrụ o pekata mpe mmadụ iri anọ na atọ bụ ndị ọrụugbo na-akọ osikapa isi bụ nke malitere n’ụtụtụ ụbọchị ụka na Zabarmari dị n’okpuru ọchịchị Jere na steeti Borno
Boko Harm ekwetala kamgbe na aka ha dị na mwakpo ahụ bụ nke weterela nkatọ site na mpaghara dị iche iche.
Otu o sila dị, onyeisi ndị agha ọ lụọ ọ laa ahụ bụ Abubakar Shekau kwuputara n’onyoonyo na ọ bụ ndị ọrụugbo 78 ka ha gburu na ọ bụghị 43 dịka e kwuru na mbụ.
O KWÒRÒ ekwò ma hịọ ahịọ na nsonso a dịka ụlọakwụkwọ Father Joseph Memorial High School, Aguleri’ dị n’okpuru ọchịchị Anambra East’ merùbèrè mmemme ọgbụgba ahọ iri isii o jiri malite.
Mmemme ahụ bụ nke e jiri ofufe nro pụrụ iche wee malite, ma bụrụkwa nke dọtara ndị nkuzi na ndị dị gụrụ akwụkwọ na ya bụ ụlọakwụkwọ malite na mgbe o jiri malite wee ruo taa.
Ọ gwakwazịrị ụmụakwụkwọ na-agụ akwụkwọ ugbua n’ebe ahụ ka ha were agụmakwụkwọ ha kpọrọ ihe, ma site n’ịgụsi akwụkwọ ha ike na itinye uchu nke ọma n’ihe a na-akụziri ha, n’ihi na steeti ahụ wàtàrà ọgọdọ ma dịkwa njikere ịga n’ihu na-enye agụmakwụkwọ nkwàdo zuru òkè.
IHU ọchị wàkwàrà ndị obodo Agulu dị n’okpuru ọchịchị ime obodo Anaọcha nke steeti Anambra ọzọ, dịka gọọmenti steeti ahụ bunyèrè ha obi ọkụ latriki bụ transformer’ n’asụsụ bekee nke ike ha dị KVA narị ise na nke nwere KV iri atọ na atọ n’otu n’otu.
Nke ahụ, dịka o siri kwuo, bụzị ihe mere e jiri bute obi ọkụ ọhụụ ahụ iji dochie anya ndị ahụ ọkụ gbarikọrọ oge ahụ ya bụ ihe mberede mere.
Ọ gwara ụmụafọ steeti Anambra ka ha wèré ihe ọbụla gọọmentị rụrụ n’obodo ha maọbụ na gburugburu obodo ha dị iche iche dịka ihe ha, na-elekọta ya nke ọma, ma na-echekwaba ya, ka o wee nọọ ọdụ etu o siri kwesi ma bàkwara ha uru n’ozuzuoke.
N’okwu nke ya n’aha ndị obodo ahụ, otu onye e ji okwu ya agba izu na mpaghara ahụ, bụ Maazị Ben Obi kèlere Gọvanọ Obianọ maka etu o siri gbatara ha ọsọ enyemaka ozigbo ozigbo site n’ibutere ha obi ọkụ ọhụụ maka idochi anya ndị ahụ mebiri emebi.
O kwekwazịrị nkwà na ha ga-aga n’ihu ilekọta obi ọkụ ahụ nà akụrụngwa ndị ọzọ niile gọọmenti rụnyere na mpaghara ahụ anya nke ọma, maka na ọ bụ ebe onye bi ka ọ na-awàchi.
OTU onye zùtèrè ọnwụ mberede ya na nsonso a dịka ajọ ihe mberede dapụtara n’Ọnịcha, steeti Anambra na mpaghara ụzọ awara awara ahụ siri Enugu gaa Ọnịcha.
Onye mere ka ụwa mara nke a bụ onye na-ahụ maka mgbasa ozi n’ụlọọrụ Federal Road Safety Corps FRSC’ na steeti Anambra, bụ Maazị Musa Kamal, onye kụpụụrụ ndị nta akụkọ ozi na nsonso a bànyere nke ahụ.
O mere ka a mara na ya bụ ihe mberede bụ nke dapụtara n’etiti ụgbọala anọ, nke gụToyota Sienna’ nwéré akàrà SE 482 JJT, Bọọsụ Volkswagen’ nwere akàrà NNE 336 ZK, Toyota Hiace nwere akàrà FST 635 XV, Toyota Hilux Pick Up’ nwere akàrà ABN 16 XP.
Ya bụ ihe mberede bụ nke metụtara mmadụ anọ ụmụnwoke atọ na otu nwaanyị ma bụrụkwa ndị otu onye n’ime ha nwụrụ anwụ, ebe ndị ọzọ nwètàrà mmerụahụ n’ụdị dị iche iche.
A dọnyere ozu onye ahụ nwụrụ anwụ n’otu ụlọ nchekwa ozu dị nso ebe ahụ, ma burukwa ụfọdụ ndị ọzọ ahụ nwétárá mmerụahụ gaa ụlọọgwụ ebe a ga-elekọta ma nye ha ọgwụgwọ.
Maazị Kamal kọwara na ndị ọnọmgbeomere na ekwu na ọ bụ ịgba oke ọsọ kpatàrà ihe mberede okporo ụzọ ahụ.
N’okwu ya banyere ya bụ ajọ ọdachi, onyeisi ụlọọrụ FRSC na steeti Anambra bụ Maazị Andrew A.Kumapayi dọrọ ndị na-anyà ụgbọala aka na ntị ka ha na-akpachapụ anya oge niile, zèére ịgba oke ọsọ, ma jirikwa nwayọ na uchè na-anyà ụgbọala.
O kpekwazịrị ka ndị nwetara mmerụahụ n’ihe mberede okporo ụzọ ahụ gbakere mgwamgwa, ma kasikwa ezinụlọ ony nke ha nwụrụ anwụ obi, kpee ka Chineke nabata ma nye mkpụrụ obi ony ahụ nwụrụ anwụ ezumike udo.
ODEAKWỤWKỌ otu na-ahụ maka njem Alansọ nke ndị otu Christ, nke a kpọrọ Nigeria Christian Pilgrims Commission NCPC bụ Rev.Yakubu Pam ekwuputala na ndị Nigeria ga-aga njem 2020 pilgrimage’ ga-esi na ọdụụgbọelu Yakubu Gowon Airport, Haipang, Jos wee gaba Isreal.
E burukwazịrị ha gaa n’ụlọ ahụike FRSC dị na Nteje maka inye ha ọgwụgwọ, ebe ndị ọrụ FRSC gbazịkwara mbọ ịhụ na e bupụsiri ụgbọala ahụ n’ụzọ, ka ije wee na-agakwazị siriri werere na mpaghara ahụ.
O kwuru sị Ọńụ m bụ na ndị njem Alansọ pilgrims ga-agaba Isreal maka 2020 pilgrimage’ site na Yakubu Gowon Airport Jos na site n’amara Chineke, 2020 pilgrims’ ga-esi Nigeria gaa Isreal agaghịzị aga Abuja.Anyị ga-ezipụ ha site na Jos wee gaa Isreal.
Onyeisi manager, Yakubu Gowon Airport, Maazị Ayinla Olufemi kwuru si na e wepụ ihe iche akamgba akọrọngwa furniture’ na igwe ọrụ e ji enyocha ihe scanning machine n’ọdụụgbọelu ahụ na ihe ọrụ niile adịla ka ha kwesịrị ịdị.
NDỊ Rotary Action Group’ ma bụrụ ndị na-ahụ maka Family Health and AIDS Prevention’ site na njikọ aka otu Rotary Clubs nakwa distịrịktị nke Nigeria, ngalaba na-ahụ maka ahụike na ndị NGO emeela nnyocha ahụike nke afọ a a kpọrọ Rotary Family Health Days.’
E mere  mmemme a n’ọnwa Nọvemba nke afọ a iji hazịe ma kụziere ọtụtụ ndị mmadụ n’ime steeti Anambra ihe gbasaara ọrịa obirinajaọcha, mee nnyocha ọrịa polio na ọtụtụ arịa ndị ọzọgasị.
E mere ya bụ mmemme n’ụlọ ọgbakọ Umuzocha dị n’Awka, dị ka isiokwu otu ahụ n’ụwa niile gbara gburugburu sịrị dị nke ha kpọrọ Rotary Opens Opportunity ma bụrụ nnọọ ọgbọkọ dọtara ọtụtụ ndị okenye, umuaka na ndị dị ime maka ahụike ha.
Ọ gara na ihụ kwue na ha bụ ndị nwere otu nkwekọrịta ịnyere mmadụ ibe ha aka tụmadị ndị ihe na-esịrị ike, ndị ụwa na-atụnọnụ nakwa igbochi ọrịa polio na ụdịmụdị ọbụla.
Rotarian Emma Nnagbo kwukwazịrị na ha ga-enyocha ndị nwere nsogbu anya ma kwee nkwa maka ezi ahụike ndị mmadụ site n’aka ndị dọkịnta na nọsụ oge ahụ.
Otu onyeisi otu a na-elekọta Rotary Club of Awka Nnamdi Azikiwe University bụ Rtn.Abuchi Nwozor kwuru na ọ bụ ohere ha na-esite na  ya enye ndi mmadu ọgwụgwọ n’efu.
Otu onye ritere erere oge ahụ bụ Angela Ezeilo kwụpụtara obi ụtọ ya ma kọwaa ebumnobi ya dika inwe ezi ahụike.Ọ gara n’ihu rịọ ka ndị mmadụ kpọọ ya bụ ohere ọma mkpa maka ọdị mma onye ọbụla.
N’oge a na-agba ya ajụjụ ọnụ, Dọkịnta Obinna Nwagbu kwuru na ọ bụ ọrụ ya ịhụ maka inyocha ahụ ndị ọrịa tinyere na ọ bụkarịsịrị ndị okonye bịara ya bụ ọgbakọ.
Onye na-ahụ maka mmekọrịta ọhaneze na ndị uweojii n’ala Nigeria, bụ Maazị Frank Mba bụ ya mere ka ụwa mara nke a site n’ozi ọ kụpụụrụ ndị ntaakụkọ na nsonso a bànyere nke ahụ.
O mere ka a mara na n’ime mmadụ iri atọ na ise ahụ e jidere, nà mmadụ iri atọ na anọ n’ime ha bụchà nwoke, ebe otu onye nke ọzọ bụ nwaanyị.
Ndị ahụ bụ ndị a nwụchiri site n’aka ngalaba FBI na steeti Kaduna, ma bụrụkwa ndị e jidere maka izu ohi, ịpụnara mmadụ ụgbọala, na iji egbe iwu n’énwéghị nkwàdo iwu.
O kwuru na ya bụ nwoke bụ Duleji Alhaji Abubakar bụ n’aka Talatu Ibrahim ka o si enweta egbe o ji were ezu ohi, na-atọrọ mmadụ, ma na-eyikwa ndị mmadụ egwù na mpaghara ebe dị iche iche na steeti Kwara.
Onye ọzọ e jidekwara gụnyèrè Maazị Abdullahi Mohammed onye e ji Governmenti’ wee mara ma bụrụkwa ọkaibe n’ịpụnara ndị mmadụ ụgbọala.Ya bụ nwa amadi ka e kwuru na ọ pụnarala ụgbọala ruru iri na asatọ n’ọnụọgụgụ n’ime ọnwa atọ, ma na steeti Bauchi ma na steeti Oyo.
Ndị ahụ e jidere bụkwazị ndị a ga-akpụpụ ụlọikpe ma ọ bụrụ na e mechaa nnyocha banyere okwu ha n’otu n’otu.
BUUSU sị na ọ bụ mmekọrịta ahụ bụ ụtọ nwanne, ebe ndị Igbo kwùrù na ọ na-abụ a gbakọọ aka ọnụ wee buo ozu enyi, ọ dị mfe.
N’ịgbaso nke a, ndị Igbo asụsụ na omenala Igbo na-amasị nọrọ na nsonso a wee nwee nnukwu ọgbakọ izugbe pụrụ iche iji tụgharịkọta uche ọnụ banyere ọnọdụ asụsụ na omenala Igbo, ma tụkwa arò etu a pụrụ isi kwàlite ma mee ka ha dị ọkpụtọrọkpụ.
Ọmarịcha ọgbakọ ahụ a kpọrọ Ụwandịigbo 2020’ bụ nke a chịkọbara site n’aka òtù Ụwandịigbo bụ òtù pụrụ iche na-akwàlite asụsụ na omenala Igbo ma bụrụkwa ọgbakọ ndị Igbo ihe gbasaara asụsụ na omenala Igbo na-amasị sonyèrè na ya site na mpaghara ebe dị iche iche n’ụwa gbaa gburugburu.
Ya bụ nnukwu mmemme e mere site n’usoro nzikọrịtaozi zuumu zoom bụ nke mbụnambụ ya, ma bụrụkwa nke a nọrọ na ya nye nkuzi ma tinye ọnụ n’isiokwu dị iche iche gbasaara asụsụ na omenala Igbo.
N’okwu ọ gwara ndị ntaakụkọ bànyere nke ahụ, onyenhiwe na onyeisioche Ụwandịigbo Academy Inc.’ bụ Dọkịta Ejike Eze onye e ji Omenka wee mara mèrè ka a mara na ebumnobi Ụwandịigbo bụ ịkwalite asụsụ, agụmagụ na omenala Igbo.
O kelere ma tòkwa ndị niile sonyere n’ọgbakọ ahụ, ma ndị nyere nkuzi ma ndị gere ègè, kwuo na ha gbọrọ ihe ewu na-eri, ma dụkwazie ha ka ha nọgidesie ike n’ịkwálite asụsụ na omenala Igbo.
Ka m werekwa ohere a kelee ndịnchịkọba nyere aka ịhụ na anyị mere ya nke ọma.Ụfọdụ nʻime ha bụ MOE Ene Egbedaa, Iwu Ikwubuzo, Ike Anyanike Iroko
Amalinze JJ Azi Onyeọma Amalinze, Nnamdị Ahamnonu Omeninyo, Chiji Akoma, Emma Asonye, Emma Okoli Obuadazie Nnamdị Achuko, Ngozi Nwarunta, Yvonne Chioma Mbanefo, Munachiso Eze, Zinachidi Mbanefo, Chidi Igwe, tinyere ụfọdụ ndị ọzọ.
OKPU so n’otu ejiji zuru ụwa ọnụ.Ma onye ukwu ma onye nta na-ekpu okpu, nke pụtara na ma nwoke, nwaanyị, okenye na nwata na-ekpu okpu.
Ọ bụ ajọ ihe na Igbo erughi ebe asụsụ mba ụwa ndị ọzọ dị ka ya ruru.Nke a pụtara na ndị anyị buru ụzọ gawa ije na-asịzị anyị gasiwe ike.Ọ bụ anyị ka ọ dịịrị ịkwụsị nke a.Mmiri dọrọ nʻeju dọọrọ nwankịta.
N’ala Igbo, ndị chiri echichi na-ekpu okpu, okpu ha na-adị dịka echichi ha siri dị,ndị eze ọdịnala nwere okpu ha, tinyere ndị ichie, ndị nze na ọzọ.
E ji okpu eme ihe ịchọ mma dịka ndị mmadụ na-emezi onye yiri akwa o were ya kwaa okpu, o wee bụrụ ihe e kwuru ka a na-eme.
O mekwazịrị ka a mara na a ga-ahụ ndị niile gụpụtara ihe nʻọgbakọ ahụ na isiokwu ihe ha gụpụtara n’Usoro Emume nke dịhttpsuwandiigbo.orguwandiigbo-2020   ebe e nwèkwàrà ike ilele ihe a gụpụtàrà n’ọgbakọ ahụ n’httpsm.youtube.comwatch vTsQWrTyUJ9o.
Agbụrụ dị iche iche na Nigeria dịka Igbo, Hausa, Yoruba, Efik, Idoma w.d.g.  nwechara ụdị okpu e jiri mara ha.Ha na-eme omenala ha kpuru okpu njirimara ha.Ndị Igbo bụ okpu mmee mmee ka e jiri mara ha.
E nwekwara okpu nke a na-ekpu ma a na-eme egwuregwu sports.Okpu nke ahụ na-ekpuchite ihu mụadụ ka anwụ hapụ ịcha ya.Ya mere, ọ na-enyere onye na -eme egwuregwu aka.
Uru okpu bara n’elu ụwa buru ibu.N’ezie ọ dị mma dịka ejiji a na-eji eji.Ọ na-eme ka mmadụ chawapụ, ma dịkwa ọgọ n’anya.
OTU nwoke onye Tansania a tụrụ nga maka na aka ya dị na mwakpo nke e mere n’afọ 2015 n’otu mahadum dị na Kenya nke butere ọnwụ mmadụ 148 egbuola onwe ya n’ụlọnga.
Ozi si Kenya kọwara na o nwere nsogbu isimgbaka ka ọ nọ n’ụlọnga ma na-ahụ onye ọ kacha mara banyere ọnọdụ ahụ, bụ dọkịnta na-ahụ maka isimgbaka.
E kwuru na Mberesero ji akwa e ji ekpuchi oyi blanket tụọ ụdọ n’ime ụlọnga ọ nọ na ya.
Ya bụ mwakpo e mere n’afọ 2015 butere oke ihe mwute na mba Kenya dịka ndị mmadụ ji ọkụ kandụrụ meere ndị ahụ tufuru ndụ ha nche abalị.
Ya bụ ọgbakọ ga-ewe ụbọchị ise, nke ga-amalite na Disemba 19 ma kwụsị na 23 n’afọ a bụ 2020.N’ụlọakwụkwọ Anglican Girls Secondary School Onitsha.
Na ngwụcha nkuzi na mgbazi ahụ, ụmụaka ahụ ga-eji akpati nke ihe e ji eme egwuregwu juputara sports kits, akpa a na-anyafe azụ, bọọlụ ma tinyekwara ihe ha mụtara ebe ahụ wee laa.
Kemgbe m si mba Norway lọta, steeti Anambra e meerela m ọtụtụ ihe nke mere na achọrọ m ịkwụghachị ha ụgwọ.
Onyeisi ANPC bụ Sir Chuka Nnabuife nabatara Maureen Mmadu ma jaa ya ike na mbọ ya niile n’egwuregwu bọọlụ n’ala anyị ma na mba ndị ọzọ dị iche iche.O chetara oge ọ hụrụ ya mgbe ọ ka dị obere ka ọ na agba bọọlụ na Surulere Lagos.
Nnabuife kelere ya dịka o chetara ụlọ nke bụ obodo o siri pụta bụ dịka o siri kwu na site n’ogogo ya n’ụwa taa, o nwere ike ikpebie ka ọ nọrọzịa na mba ọzọ, ma o meghị nke ahụ.O kwere ya akwa ezi nkwado nke ANPC.
Akwụkwọ Registration form nke isiokwu ya bụ discovering the next super falcon stars’ dị n’ụlọọrụ ABS RadioTV, Chicken Legacy Nnewi,Ebeọnadị 103.5fm Ogidi, All Saints Cathedral, Onitsha.
Otu o sila dị, Mmadu kpọrọ oku ka ndị Anambra gbata ọsọ enyemaka iji wee kwado nchịkọba ọmụmụ ahụ ka o wee nye ihe a chọrọ site n’inye ma tụnye ụtụ nke ha.
Mmadu akpaala ike dị egwu n’ebe egwuregwu bọọlụ dị nke bụ a gụkata agba awaa, ya mere na mmiri agaghị amachi nzọụkwụ ọ zọrọ n’ala Nigeria.
MGBE anyị na-ekwu maka nri ndị Igbo, o nwere ihe kpatara e ji ekwu ya.Ihe ọbụla a na-eri eri, onye Igbo weta ya, ọ kwadoo ya ma sie ya n’udi ọ ga-abụ na i rie ya ụbọchị ọzọ ọ gụọ gị.
Onye Igbo chọọ isi azụ ọ ga-akwadobe ya n’ụdị ọ ga-abụ na i risia ya, o ju gị afọ.
Egbutu o isi akwụ, ibute ya, igbọsịa, ifesa ya mmiri, ikpuchie ya abalị abụọ, ikpapụtachaa mkpụrụakwụ ahụ.I sachaa mkpụrụakwụ nke ị chọrọ iji sie ofe akwụ nke ọma, isinye ya n’ọkụ, o ghee ị sụọ mkpụrụakwụ n’ikwe.
Ọsụsie ike, i kupụ ụfụfụ dị n’elu ya, ọ bụrụ na akwụ ahụ gbara nnukwu mmanụ ikuputụ mmanụ ahụ.Mgbe ị nọ na-asụ akwụ, i sikọọ anụ ị ga-eji sie ya debe.
Ka i kupuchara ụfụfụ ahụ, i tinye okporoko ikpuchie ya, okporoko ghee itinyezie azụ mkpọ, ịra, okpenyi, magị, ose, nnu, I sụọ yabaasị tinye, ikpuchie ya.Ihe ndị ahụ I tinyere ghee I tinye akwụkwọ nchụnwụ na akwụkwọ ụgụ, I kpuchie ya, obere oge ị fọtuo ya.
O NWERE ndị na-enwe mmasị n’ịńụ oke mmanya.Ndị dị otu ahụ na-ejikarị egwu ańụ mmanya n’ihi na ha na-anọ n’igwe mgbe ha na-eme nke ahụ.
Ịńụ mmanya abụghị ihe ọjọọ, sọọsọ ihe dị njọ na ya bụ ịńụbiga mmanya oke.Ndị na-ańụ mmanya n’igwe na-enwekarị ańụrị.
N’ihi ya, ha na-anọ ebe ha na-ańụ mmanya mụọ egwu na-agụ ya n’ike n’ike.Mgbe ụfọdụ ọ na-abụ egwu e ji eto agwa ọma maọbụ egwu  e ji akatọ agwa ọjọọ, ebe mgbe ụfọdụ ha ewere ihe ha hụrụ anya na-eme n’obodo guba egwu.
A KỌWAALA ọba akwụkwọ dịka ụlọọrụ dị mkpà n’ịkwàlite mmepe obodo, n’ihi ọrụ dị iche iche ọ na-arụ, dịka o siri metụta mmụta na mgbasaozi.
Dịka o siri kwuo, ụwa na-emezị ntụgharị ugbua, ebe ihe niile na-agbanwèzịkwa agbanwè, bụ nke mezịrị o jiri dị mkpà ka a na-akwàlite ọba akwụkwọ, iji na-eto eto ma na-enyekwa ihe a chọrọ n’oge ọbụla.
N’okwu mmalite ya, onyeisioche mmemme ahụ, bụ Dọkịta Nelson Omenugha kọwàrà ya bụ nnukwu mmemme nà isiokwu ya dịka nke dabàrà adabà, ma e lekwakwàsị anya n’ọnọdụ ala Nigeria ugbua nà ọrụ chere ọba akwụkwọ n’ihu n’iwètà ezi mgbanwè na ọnọdụ mmepe a tụrụ anya.
O nyezịrị ndị ọrụ ọba akwụkwọ ndụmọdụ ka ha dị uchu n’ọrụ ma gbakwa mbọ tute omenala ịgụ akwụkwọ, bụ nke na-anwụzị anwụ ugbua, site n’ime ka ịgụ akwụkwọ na-amasị ma na-amịkwa ndị mmadụ akpịrị, ya site n’ime ka ndị mmadụ ghọta uru ịgụ akwụkwọ bara.
AKỌWAALA mkpa ọ dị ichekwaba ikike dịịrị ụmụnwaanyị, na ibelàta oke mmekpa ahụ a na-emekpakarị ha oge niile, ma ha, ma ụmụaka, ọkachasị ụmụaka ụmụnwaanyị ka na-eto eto.
Nke a bụ isi sekpụ ntị na mmemme a chịkọbara na nsonso a site n’aka òtù a maara dịka Anambra State Child Protection Network, Violence against Persons Prohibition Law Implementation Committee’ na njikọaka ụlọọrụ na-ahụ maka ihe metụtara ụmụaka na ọdịmma ụmụnwanyị n’ime steeti Anambra.
Ọ kọwara na ọ bụ ihe jọgburu udele na njọ ma sigbuo nkakwụ n’ísì, bụ mmadụ imegide mmadụ ibe ya maọbụ imesò ya ihe ike maka na onye ahụ apụghị ịzọpụta onwe ya n’ihi etu Chi siri kèé ya.
Ọ gwakwara ndị mmadụ ka ha na-eweta mkpesa ngwangwa ha hụtàrà ihe dị etu ahụ, karịa izobe, kpuchie maọbụ leghàra ya anya, n’ihi na ọ bụ ihe dị etu ahụ na-eme ya bụ ihe ọjọọ ji abawanye ụba ugbua na mpaghara ebe dị iche iche.
EMUME ekeresimesi bụ emume oriri na ọṅụṅụ.Ya mere, ọchịchị Obiano kemgbe ọ malitere na-ebunye ndị ọrụ niile, ma ndị nọ ezumike nka, akpa osikapa n’otu n’otu ekeresimesi ọbụla.Nke a na-abụ nnukwu ihe oke ọṅụ maka na Igbo kwuru sị na oriri abụghị ọnụ nkahie.
Mgbe ọbụla ekeresimesi na-eru, ndị ọrụ na-echekwube osikapa ahụ ma na-ajakwa Gọvanọ Obianọ ike.N’ihi obi aṅụrị ha na-eji egwu anara onyinye ahụ maka na ndị Igbo bụ ndị egwu.
IGBO sị na ọ na-abụ ọkọ kọba mmadụ, ọ kpọtụrụ ibe ya, mana ọ kọba anụmanụ ọ chọba ukwu osisi.
N’ịgbaso nke a, ndị obodo Ogbunka dị n’okpuru ọchịchị Orumba South’ nke steeti Anambra akpọkuola gọọmenti steeti Anambra ka ọ gbatara ha ọsọ enyemaka n’ihe dị iche iche na-aga n’ihu ugbua n’ọchịchị ọdịnala obodo ahụ.
O mere ka a mara na ndị obodo ahụ chọrọ Dọkịta Forster Ihejiofor dịka eze ọdịnala ha, karịa Maazị Johnmark Anyaoha, bụ onye ụfọdụ ndị ọrụ gọọmentị jiri aka ha wee guzobere ha dịka eze ọdịnala ha n’izuụka olenaole gara aga.
Na ntụnye nke ya, onyeisi ọchịchị obodo Ogbunka, bụ Maazị Emmanuel Okolo gwara gọọmentị ka ọ chịkọbara mmadụ abụọ ahụ ntụliaka, ka ndị mmadụ wee jiri aka ha họpụta onye ha chọrọ, karịa ịmanye ha onye ha achọghị ka ọ bụrụ eze ọdịnala ha.
Na nzaghachi ya n’aha gọọmenti steeti ahụ, Kọmishọna na-ahụ maka echichi ọdịnala na ihe gbasaara okpuru ọchịchị ime obodo, bụ Maazị Greg Obi kelere ndị obodo ahụ ka ha siri mee ya bụ ngagharịiwe n’ụzọ udo na n’ụzọ iwu kwàdòrò, iji mee ka gọọmentị mara ọchịchọobi ha.
Kaosiladị, ọ gwara ha na o nweghị onye ọbụla gọọmenti jiri aka ya manye maọbụ guzobere ha dịka eze ọdịnala ha.
AKA ndịuweojii akaparala otu nwata nwaanyị gbara afọ iri na asatọ maka ịtọrọ onwe ya iji napụta ezinaụlọ ya ego.Ọ bụ na Lagos ka ya bụ ihe mere.
Ujunwa Offiah ka e kwuru na ọ bụ ya na enyi ya nwoke kpara nkata ọjọọ ahụ ma gwa ezinaụlọ ya ka ọ kwụta nde naịra iri atọ 30million naira.
A nwụchịkọrọ ya na otu onye ọzọ aka ya dị n’arụrụala ahụ aha ya bụ Precious Chukwu gbara afọ iri abụọ na abụọ, ka a bịara idebere ha ego ahụ.
Kọmịshọna ndịuweojii steeti Lagos bụ Hakeem Odumosu kwuru na ya bụ ije bụ ịgba izu ọjọọ na ịhazị ntọrị mmadụ.Ọ kọwara na enyi nwoke Offiah bụ draịva Uber bụ onye nọ n’isi arụ ahụ ka nọ n’ọsọ, oge akụkọ jiri ru anyị aka.
Odumosu kwuru na ka e kwechara ndị ntọrị ahụ ọnụ negotiation e weturu ego ahụ na narị puku naịra asaa N700,000.
Ka anyị cheta na n’ọnwa Juunu, a nwụchikọrọ otu nwata nwaanyị gbara afọ iri na asaa na steeti Ogun maka ịtọrọ onwe ya ma gwa nne ya ka ọ kwụta ụgwọ.
IGBO sị na ọ na-abụ ụzọ dị mma, a gaa ya ugboro abụọ, maka na ọ na-abụ ụra tọba ụtọ, e kwòbe ya èkwòbe.
Ka ọ dị taa, ogige ewumewu ụlọ Awka Millennium City’ na ụlọọrụ Sagez nọrọ na nsonso a binye aka n’akwụkwọ nkwekọrịta maka ịrụ okporo ụzọ àgbà nke abụọ n’ebe ahụ, bụ nke ga-ewe ego ruru otu ijeri naịra na ụma asaa N1.7b.
N’okwu ya na mmemme ahụ, Kọmishọna na-ahụ maka ewumewu ụlọ na steeti Anambra, bụ Maazị Mike Okonkwo mere ka a mara na ogige Awka Millenium City’ ahụ bụ bụ mmezupụta nkwà nke Gọvanọ Willie Obianọ kwere ịhụ na ndị Anambra nwere ezi ọnọdụ ebe obibi bụ ịgbà.
N’okwu nke ya, onyeisi ụlọọrụ Anambra State Investment Promotion and Protection Agency ANSIPPA’ bụ Maazị Jide Ikeakor fọkwara ekele n’ụkpa wee bunye ụlọọrụ M-P Infrastructure’ maka ogoogo ọrụ kwụ na ya n’ogige ahụ ugbua nakwa etu ya bụ ọrụ si aga.
N’akụkụ nke ya, onyeisioche ụlọọrụ M-P Infrastructure’ bụ Dọkịta Clem Nwogbo kọwara na ọrụ na-agawanye n’ihu aka-ọkụ aka-ọkụ n’ogige ahụ kemgbe a malitere ya, ma kwuo na ha na-achụso ebumnobi ọchịchị steeti ahụ na ụlọọrụ ahụ nwere ịrụ ogige ewumewu ụlọ housing estate bụ ejiamaatụ na mba ụwa.
Ọ kọwara ka ọrụ siri gbata kwụrụ n’ogige ahụ ugbua, ma kwuo na ha amalitela ịzụtasị ụfọdụ akụrụngwa na itinyesikwa ụfọdụ ihe ndị ọzọ dị iche iche a ga-etinyesi n’ogige ahụ ka o wee dị ka aha a kpọrọ ya.
Ya bụ mmemme dọtara ọtụtụ ndị e ji okwu ha agba izu na ngalaba ewumewu na ngalaba ndị ọzọ dị iche iche na steeti ahụ.
Ọ KPỌTỤRỤ akpọtụ ma kwòó ekwòó n’Anambra na nsonso a, dịka ndị nwere nkwarụ na ọlụsị n’akụkụ ahụ ha dị iche iche, bụ ndị a maara dịka ndị ikedịnobi sonyèèrè mba ụwa n’imerùbè ụbọchị ndị ikedịnobi n’ụwa gbaa gburugburu, nke ahọ 2020.
Ya bụ oke mmemme bụ nke e jiri ofufè nrò pụrụ iche wee pịachie, bụ nke weere ọnọdụ n’ụlọụka St.Patrick’s Cathedral’ dị n’Awka bụ isi obodo steeti Anambra, ma bụrụkwa nke dọtara ọtụtụ mmadụ ndị sonyere na ya.
N’okwuchukwu ya n’ofufè ahụ, Bishọọpụ ụka katọliki na dayọsiisi Awka, bụ Most Reverend’ Paulinus Ezeokafor kèlèrè ndị otu ahụ maka ịnọgidesi ike na inwe ntụkwasịobi na Chineke, ma kpọkuo ha ka ha na-enye Chineke ekele oge niile n’agbanyèghị ọnọdụ ahụ ha hụtàrà onwe ha n’ime ya.
N’okwu nke ya na mmemme ahụ, onye ndụmọdụ pụrụ iche nye Gọvanọ Obianọ n’ihe gbasaara ndị ikedịnobi, bụ Ọkaiwu Chuks Ezewuzie kelere Chineke maka ime ka ya bụ oke ụbọchị gaa nke ọma.
N’akụkụ nke ya, onyeisi otu jikọtara ndị nwere ọlụsị n’ala Nigeria, ngalaba nke steeti Anambra, bụ Maazị Ugochukwu Okeke kpọkuru onye ọbụla ka o tinye aka n’ọrụ iji hụ na a na-echekwaba ikike dịịrị ndị ikedịnobi, dịka ọ dị n’akwụkwọ iwu ahụ gọọmenti wepụtàrà n’ahọ 2018.
O kelere isi ọchịchị dayọsiisi ahụ maka ibu ha n’obi site n’ịrụpụta ebe pụrụ iche ndị nwere ọlụsị ga-esi na-abata n’ụlọụka ahụ.
Ọ kpọkukwazịrị ndị ọzọ na-arụ ụlọ na ihe ndị ọzọ ka ha na-echeta ndị ikedịnobi site n’ịrụ ya bụ ihe n’ụdị ọ ga-adịkwara ha onwe ha mfe ịba n’ebe ahụ, dịka ọ dịịrị ndị ọzọ ahụ zuru òkè.
Ọ NA-ABỤ onye a gwara agwa ma ọ nụghị anụ, o mee emee, ọ hụ ahụ, maka na agadi nwaanyị kachie ntị wụọ aja, e bute ozu ya n’ofè nke ọzọ.
O were bụrụ etu ahụ ka aka abụọ siri wee ghọọ Maazị Chiemezie Kenneth Aligu otu aka na nsonso a na steeti Anambra, dịka ndị uweojii steeti ahụ nwụchiri ya maka izu ohi na itinye aka n’ihe ndị ọzọ na-ewèta ala adịghị mma n’obodo.
Dịka ozi a kụpụụrụ ndị ntaakụkọ site n’aka ọnụ na-ekwuru ndị uweojii na steeti Anambra, bụ SP Haruna Mohammed siri kọwaa, nwoke ahụ gbárá ahọ iri abụọ na anọ bụ onye steeti Ebonyi ma biri n’Abubor Nnewichi dị n’okpuru ọchịchị Nnewi North’ nke steeti Anambra.
O mere ka a mara na ya bụ nwokorobịa abalịdịegwù etèéla o siri yibe ndị mmadụ egwu, jiri egbe na-ezu ohi gwoogwoo, ma na-apụnarakwa ndị mmadụ ihe n’ike.
O kwuru na ha bụ ndị uweojii nọrọ n’abalị asaa nke ọnwa a wee nweta ozi mberede ekwentị nà otu onye a na-enyo ènyò na ọ bụ onye ohi jìrì égbè wee yie mmadụ egwu ma pụnara ya ụgbọala Honda CUB50 ya n’Ọkpụnọ dị n’Otolo Nnewi.
Ozi mberede ahụ, dịka o siri kọwaa, mèzịrị ndị uweojii nọ na mpaghara Otolo Nnewi jiri hazie onwe ha ozigbo, ha na ndị òtù ọrụ nchekwa obodo Egbumuenem wee wụchaa n’ebe ahụ ozigbo wee nwụchie ya bụ ajọ nkịta ji isi anya ọkụ.
Ọ gara n’ihu kwuo na ndị uweojii ahụ nwètara otu nsụnsụ egbe oyibo nwéré akàrà 941396 n’aka nwoke ahụ, ma napụtakwa ya ụgbọala ọ pụnaara mmadụ, na ọtụtụ ekwentị dị iche iche o zuru ezu.
Ndị uweojii jezịrị n’ebe ahụ ozigbo wee ga bute ya bụ ụgbọala ahụ, bụ Highlander nwere akara AAA-625-ES, bụkwa nke a na-enyo ènyò na ọ bụ ụgbọala e zuru ezu.
ỤLỌỌRỤ Local Government Service Commission LGSC, Awka, steeti Anambra emeela emume iji kelee ndịọrụ ha mere nke ọma n’afọ 20192020.Emume ahụ nke a nọrọ n’ogige ụlọọrụ ahụ mee kpọkọbara ndị otu ahụ, ndị nlekọta na ndị ndu ha niile.
Dọkịnta Egenti gara n’ihu kwuo sị Dịka a na-akwụba mmadụ iri anọ na iteghete gbara mbọ karịa, ka a na-akwụbakwa ndị ọzọ gbara mbọ n’ụzọ pụrụ iche.
Ya mere, o tokwara ndị ahụ gbara mbọ pụrụ iche, Dọkịnta Oriakụ Amuche Ofejebe bụ onyeisi ngalaba mmụta n’okpuru ọchịchị Onitsha North na Oriakụ Gloria Nwafor onye bụ onye ọrụ nkwalite mmepe obodo Community Development Officer n’okpuru ọchịchị ime obodo Anambra West maka mbọ pụrụ iche ha gbara.
N’akụkụ nke ya, Dọkịnta Uju Okeke bụ kọmishọna I ụlọọrụ ahụ ma bụrụkwa onyeisioche otu haziri emume ahụ kelere mmadụ niile ma gọọ ọfọ ka Chineke gozie ha.
Okereke Johnson bụ onye so rite erere nkwanye ugwu bụkwanụ onye ọrụ si okpuru ọchịchị Aguata kelere Chineke maka ọnọdụ ya ma nye ndị ọrụ anaghị eme nke ọma ndụmọdụ ka ha kee aji n’ume, na o nwere ọńụ dị n’ime ihe ọma.
O kwuru sị Onye ọbụla wepụ aka n’aghụghọ na o nwere ebe anyị na-aga.E nwere ụgwọ ọrụ, ị nataghị ya n’ụwa a, ị nata ya n’ụwa ọzọ.
A DỤỌLA Ndị Igbo ọdụ ka ha were asụsụ ha kpọrọ ihe, jiri ya na-eme ngala, ma na-asụsikwa ya ike oge niile, dịka otu n’ime ụzọ a pụrụ isi wee chekwaba ya bụ asụsụ ka ọ ghara ịnwụ, ma nyefèkwa ya n’aka ọgbọ na-abịa abịa.
Ọ NA-ABỤ a nyụọ nsị, a kapịàghị ya ọnụ, ọ bụrụ òtòrò, maka na ọ na-adị mma, a kpụchaa Diji, a kpụnye ya óké ji n’aka.
N’ịgbaso nke a, aka na-achị steeti Anambra, bụ Gọvanọ Willie nọrọ na nsonso a wee nye ndị eze ọdịnala ọhụrụ obodo Orsumoghu, Ideani na Ugbene asambodo, iji gosi na gọọmenti kwàdoro ma nye ha ikike ịbụ eze ọdịnala obodo ha dị iche iche.
Mmemme inye asambodo a bụ nke weere ọnọdụ n’ebe obibi Gọvanọ dị n’Amawbia, ma bụrụkwa nke ọtụtụ ndị dị iche iche e ji okwu ha agba izu n’ime steeti ahụ sonyere na ya.
Ọ kọwakwara ndị eze ọdịnala dịka ndị bara oke úrù na ndị nwere nnukwu ọrụ nà ntụnye pụrụ iche n’ichekwaba omenala na ọdịnala, na n’ịkwàlite udo ọganihu na mmepe obodo.
Ọ dụrụ ha ọdụ ka ha gbaa mbọ kwàlite udo tọrọ àtọ na ịdịnotu n’obodo ha dị iche iche, ma hụkwa na e nwere ezi mmekọrịta n’etiti ha na ndị ji ọkwa ọchịchị obodo ha, na ndị ha na-achị achị.
N’okwu nke ya, Kọmishọna steeti ahụ na-ahụ maka ihe gbasaara echichi ọdịnala na ọchịchị ime-ime obodo bụ Maazị Greg Obi kọwàra na asambodo ahụ e nyere ndị ahụ dabàrà adabà n’usoro iwu na-achị steeti ahụ.
MMADỤ asaa abụrụla ndị zutere ọnwụ ike ha, dịka ihe ụgbọelu ndị ọrụ agha elu ala Nigeria nwèrè ihe mberede na nsonso ọdụ ụgbọelu Nnamdi Azikiwe dị n’Abuja, wee binwuru ọkụ, ma gbarikọọ.
Nke a bụ nke e kwupụtara site n’ọnụ onye na-ahụ maka mmekọrịta ọhaneze na isi ụlọọrụ ndị ọrụ agha elu ala Nigeria, bụ Maazị Ibikunle Daramola, site n’ozi ọ kụpụrụ banyere ya bụ ihe mberede ụgbọelu dapụtara ụbọchị ụka gara aga.
Dịka o siri kọwaa, ya bụ ụgbọelu bụ nke e zubere ka ọ bagide n’ọrụ ngagharị nnyocha banyere ịzọpụta ụmụakwụkwọ ahụ a tọọrọ ụbọchị Wenezdee izuụka gara aga site n’otu ụlọakwụkwọ dị na mpaghara steeti Niger.
O mere ka a mara na mmadụ asaa niile nọ n’ụgbọelu ahụ nwụrụ n’ihe mberede ahụ, ma kwuo na a na-enyo enyo na ọ bụ ngharịpụ njini nke ụgbọelu ahụ mere ya bụ ihe mberede jiri dapụta.
N’okwu ya banyere ajọ ọdachi ahụ, Minista na-ahụ maka njem ụgbọelu n’ala Nigeria, bụ Maazị Sirika Hadi kọwara nke ahụ dịka nke jọgburu onwe ya, ma nye ntụziaka ka e mee nnyocha miri emì banyere ya bụ ihe mberede na ihe kpatara ya.
Aha mmadụ asaa ahụ nwụrụ n’ime mberede ụgbọelu ahụ bụ Haruna Gadzama, Henry Piyo, Micheal Okpara, Bassey Etim, Olasunkanmi Olawunmi, Ugochukwu Oluka, na Adewale Johnson.
AZỌPỤTALA otu nwata nwaanyị na-eto eto teenage girl n’ụlọ nne na nna ya dị n’Umuokoro Obinkita Arochukwu na steeti Abia, ebe e ji ịga chain’ wee kpochie ya n’olu na aka.
Ọ bụ n’ihi mbọ nwunye gọvanọ steeti Abia, Dọkịnta Nkechi Ikpeazu bụ onyeisioche, State Action Committee on Gender-based Violence ka e jiri mee nke a.
Maazị Chika Ojiegbe, odeakwụkwọ Chief Press Secretary nke Oriakụ Ikpeazu kwuru na a zọpụtara nwata ahụ aha ya bụ Ada site n’aka ndị NSCDC ma kpọnye ya Vicar Home Foundation maka nleru anya.
Ojiegbe onye nke kwuru na Oriakụ Ikpeazu katọrọ mmegbu ụmụaka n’ụzọ ọbụla kwuru na o nweghị ihe ga-eme nne nwata ahụ ga-eji were nye ya ụdị ntaramahụhụ ahụ onye nke o kwuru na o kwesịrị ịchọ usoro ahụike ọ ga-esi nyere nwa ahụ aka maka uche ezuchaghị oke.
N’akụkụ nke ya,  nne nwata ahụ bụ Oriakụ Blessing onye nke a nwụchikọrọ kọwara na nwa ya nwaanyị nwere nsogbu uche ezughị oke nke mere ya jiri kpọchie ya ka ọ hapụ ị na-agagharị ka atụrụ enweghị onye nche.
Onye na-ahụ maka ọdịmma ndị mmadụ na NSCDC na steeti ahụ, Maazị Ndukwe Agu kwuru na kọmandant steeti ahụ bụ Dọkịnta Vincent Ogu enyela iwu ezi nnyocha banyere okwu ahụ.
MMADỤ atọ nọrọ na nsonso a wee gbanahị ọnwụ ha, dịka ajọ ihe mberede okporo ụzọ dapụtara n’àkwà ebe ahụ ụgbọala na-agba n’elu na-agba n’ala dị n’Amawbia, n’Awka bụ isi obodo steeti Anambra.
Ọ kpọkukwara ndị na-anyà ụgbọala ka ha kwụsị ịgba oke ọsọ maọbụ ime ihe ndị ọzọ megidere iwu na-achị okporoụzọ, ọbụladị dịka o kpere ka onye nke ahụ nwetara mmerụahụ gbakere ma nweta ọgwụgwọ zuru oke n’oge adịghị anya.
N’ezie, i were ihe ndị a richaa ji a hụrụ n’ọkụ echi ọgụbakwa gị.Oge gboo, a na-egwunata ji ụmụaka na-enwe mmasị ị ga ugbo maka na a ga-ahụ ji n’ọkụ.
Ọ NA-ABỤ onye a gwara agwa, ma ọ nụghị anụ, o mee emee, ọ hụ ahụ maka na agadi nwaanyị kachie ntị wụfèé aja, e bute ozu ya n’ofete nke ọzọ.
O wee bụrụ etu ahụ ka ụlọọrụ Anambra State Physical Planning Board’ ANSPPB siri wee kụtuo ụlọ a rụrụ n’ebe iwu akwdòghị na Nkpọr dị n’okpuru ọchịchị Idemili North nke steeti Anambra.
Ọ kpọkukwazịrị ndị na-arụ ụlọ ka ha gbaa mbọ na-enweta nkwàdo gọọmentị site n’aka ụlọọrụ gọọmentị dị iche iche e wepụtara maka ime nke ahụ, iji wee gbanahị ịkwa ngarammara n’oge ikpeazụ, maka na ajụghị ajụ wee rie na-ebute arịaghị arịa wee nwụọ.
Ọ NA-ABỤ onye kpọọ onwe ya òké, bùúsù esu ya ọnụ, maka na ọ bụ etu onye siri mete ka e si emeso ya.
Ka ọ dị taa, ụlọọrụ ahụ na-ahụ maka ọdịmma ọhaneze na ihe metụtara ụmụaka na ụmụnwaanyị n’ime steeti Anambra anwụchiela mmadụ abụọ maka iji ụmụaka arịọ arịrịọ na steeti ahụ.
Ka o sila dị, oge mbụ ahụ a nwụchikọrọ ha n’ahọ gara aga, Kọmishọna na-ahụ maka ụlọọrụ ahụ, bụ Oriakụ Ndidi Mezue nyechara ha ndụmọdụ megide ịrịọ arịrịọ, nye ha nri, ma nyekwa ha ego ka ha wee ga malite ndụ ọhụrụ ma kwụsịzie ịrịọ arịrịọ.
N’akụkụ nke ọzọ, e nwere ndị a na-agba iche iche.N’ụdị ahụ, ndị ọbụla na-agba ya dịka otu ha nọ na ya siri dị, dịka ụmụagbọghọbịa, ụmụikorobịa, ndị nne, ndị nna, ụmụaka w.d.g.
N’oge dị otu ahụ, ụmụagbọghọbịa na-achọ onwe ha mma n’ụzọ dị iche iche site n’ịkpa isi, ite ihe otite dị iche iche dịka nzu, uri ọnụ, otanjele w.d.g.
Oge ụfọdụ, ha na-ebu egwu ahụ na-aga n’ụlọ n’ụlọ.Ka ha na-aga ka ha na-adara ego na-etinye n’akpa ha.
Ha nọkwa n’oge ahụ nabata ụkọchukwu parish bịara ọhụrụ bụ Fada Francis Oranye na ukọchukwu abụọ bi ebi na parish ahụ bụ Fada Emmanuel Umezinwa na Fada Victor Rowland Okoli.
Emume ahụ nke e ji aja maasị elekere itoolu were malite bụ nnọọ emume ịhụnanya n’ihi na ndị mmadụ nuputara n’igwe.
N’okwuchukwu, Fada Anyaora kọwara na Dinwenu Jesu Kristi bụ nna nwere obiọma site n’ịrụtụ aka otu o siri gwọọ onye ekpenta rịọrọ ya ka o nyere ya aka, site n’oziọma a gụrụ ụbọchị ahụ.
Msgr Mmadueke n’oge ọ na-enye ekele, gosịrị obi ọma n’ịhụnanya nke Fada Akabogu na ndị ụkọchukwụ ya na ha rụkọrọ ọrụ gosiri ya, tinyere ndị ụlọụka Aquinas niile.
O kwuru sị Ụnụ na-egosipụta aha ụnụ – otu ezinaụlọ.Chineke ga-emejuputa mkpa anyị niile tutu anyị eruo eluigwe.Site n’okwukwu na ntụkwasa obi na Chukwu anyị ga-enye mmeri.
Ọ gara n’ihu gwa Fada Oranye ka ọ rụrụ ọrụ ọma na-aga dịka ọ gbaara ya ama na ọ nọ n’ebe dị mma, ma kwe ya nkwa na ha ga-enyekwa ya nkwado.
Fada Akabogu dịka ọ na-akọwa ihe kpaliri ya mmụọ ịrụ ọrụ ịhụnanya ọ rụrụ n’ụlọụka ahụ kọwara na ịhụnanya bụ isi ọrụ Kraist rụrụ.
Ya mere, o kwuru sị Ọ bụ ihe ọ gwara anyị mee, ụka ọbụla enweghị ịhụnanya abụghị ụka.Ọ bụ isi ọrụ ya mgbe ọ nọ n’ụwa.Ọ bụ ihe anyị nọ na ya ụbọchị kwuru ụbọchị.O bụ ya  bụ oziọma a gwara anyị gbasaa.
Ọzọ bụ na ọ bụ onye na-akpa mmadụ.Ọ na-ekpokọta ndị mmadụ ọnụ, ma nnukwu ma obere ma bụrụ onye ume ala.
Nnabuife rutukwara aka na ọ bụ onye ekpere wee kọwaa na o ji ekpere wee soo ịrụpụta ụlọụka Aqunias nke Bishop  dayọsis Awka bụ Most Rev P.C.Ezeokafor hụrụ ma kwuputa na ọ maka.
Ọ gara n’ihu kwuo sị Nke atọ bụ na mmiri agaghị amachị nzọ ụkwụ ya n’ọrụ ịhụnanya ọ rụrụ dịka ụkọchukwu.Ndị nwere nsogbu dị iche iche sitere n’ọrịa akụrụ ruo na nke obi na-agbakwute ya.
Ndị ụka gbatara ọsọ enyemaka, site n’otito nke Chukwu anyị zọpụtara ụfọdụ ndị ụka.Nke a bụ ihe kacha ihe m hụrụ n’ebe ọ nọ na St Thomas Aquinas Parish.Na Fada Anthony Akabogu, ahụrụ m ụkọchukwu dịka Melchizedek.
A kọwakwara na Fada Anyaora nyere  aka n’ịhụ na a ruchapụrụ ụlọụka ahụ dịka ya bụ Fada Anyaora gbakwara mbọ n’ụlọakwụkwọ Aquinas NurseryPrimary School dịka onyeisi ya.
Uju Odimgbe, bụ nwaanyị Chineke sị n’aka Fada Akabogu zọọ ndụ toro ya site n’Fada Akabogu bụ nna nke mmụọ m.Ọzọ Igbo ndụ m, onye enyemaka m.Site n’amara Chineke, o nyere m ohere nke abụọ ibi ndụ n’ụwa a site n’aka ndị Aquinas.
Ha tụkọtara nde naira iri na atọ na ụma asatọ N13.8million maka akụrụ kidney nke e tinyeere m ha gakwara n’ihu na-ekpe ekpere ka njem operation gaa nke ọma.
Ndị ụlọụka Aquinas gakwara n’ihu too Msgr Mmadueke, onye nke ha kọwara dịka onye ọrụ mgbasaozi communicator dị egwu, onye bulitere ụlọụka ahụ n’ogo dị elu, ma rịọ Chineke ka ọ na-aga n’ihu na-edu ya dịka ọ na-akọ n’ugbo ya.
GỌỌMENTI steeti Anambra egosipụtala obi mwute n’ihi ọnwụ otu onye ntaakụkọ e ji eme ọnụ aha ya bụ Uche Ezechukwu na onye otiegwu musician Daniel Ian Mbaezue onye a maara dịka Dan Ian.
Uche Ezechukwu bụ onye ntaakukọ journalist ma bụrụkwa onye na-asụ ọtụtụ asụsụ linguist, ọ gaala njem na mba dị iche iche, ma burukwa ọdị mma steeti ya bụ Anambra nke ọ hụrụ n’anya n’obi.
Ọ rụọla ọrụ n’ụlọọrụ akwụkwọ akụkọ dị iche iche n’ala anyị dịka Satellite Enugu na Daily Triumph na Kano.
O mechara bụrụ editọ mbụ nke akwụkwo akụkọ magazine Ikemba Odumegwu Ojukwu bụ New Globe ma sorokwa na editorial board’ akwụkwọ akụkọ Haroun Adamu bụ Nigerian Economist.
O mechara bụrụ columnist’ a maara nke ọma n’ala Nigeria n’ihi ihe ọ na-ede n’akwụkwọ akụkọ Daily Sun nke a kpọrọ Capital Matters.
Ezechukwu onye na-asụ asụsụ German, French, Igbo na English gụrụ akwụkwọ na St Peter’s Secondary School, Achina na University of Nigeria, Nsukka tupu ọ gụọ akwụkwọ banyere ịsụ asụsụ na mba France.
O dere akwukwọ dị iche iche nke gụThe Rebel I Serve,The Man and The Myth,In God’s Hands etc.
Ọ bụ n’ihi nzọ ụkwụ ọma Ezechukwu na steeti Anambra mere na Gọvanọ Willie Obiano so na ndị wetekarịchara ego oge ya bụ onye ntaakụkọ nwere nsogbu ahụike afọ abụọ gara aga.
A hụtara Dan Ian n’ụzọ dị egwu n’ụbọchị ụka Isita, 2017 n’amaegwuregwu Alex Ekwueme Square, Awka dịka aka na-achị steeti Anambra bụ Gọvanọ Willie Obiano kpọrọ ndị otiegwu na ndị otu egwu bọọlụ Rangers maka ikele ha maka ike ha kpara ka agha bere.
Gọvanọ Obiano kpọrọ Dan Ian onye nke bịara mee dịka o si eme na mbụ egwu mgbe e duru gọvanọ n’iyi ọrụ agba nke abụọ bụ nke mere ka ndị nọ n’oke mmemme ahụ bile ma zọpụ ụkwu egwu.
Ya mere, gọọmenti steeti Anambra na-akasi ezinaụlọ Ezechukwu n’Amesi okpuru ọchịchị Aguata na Mbaezue n’Ihiala obi, ma na-ekpe ekpere ka Chineke nabata mkpuruobi Uche Ezechukwu na Dan Ian-Mbaezue n’alaeze ya.
MGBA so n’otu egwuregwu ndị Igbo ji enwe obi aṅụrị.Ma nwoke ma nwaanyị tinyere okenye na ụmụaka na-enwe mmasị n’ihe gbasara ịgba mgba.
N’ala Igbo ọ bụ eziokwu na onye ọbụla na-enwe mmasị na mgba, ọ bụ sọ ụmụnwoke na-agba mgba.Ụmụnwaanyị na-ekiri ekiri.
N’ihi otu ndị Igbo si hụta ịgba mgba, ndị na-agba mgba nke ọma na-eji ya aza aha dịỌkamgba, Dimgba, Azụeruala.
Ka a na-agba mgba ka a na-agụ egwu mgba maka na mgba na egwu na-agakọ ọnụ.Ndị Igbo dịka agbụrụ na-agụ egwu na-eji ekere mgba amalite tupu ebido mgba.
N’IZU a anyị ga-ekwu maka nri ede.Ndị ọ gbara ọhụrụ ga-asị kedu ihe bụ nri ede, mana nri ede a so na nri ndị nna anyị ha jiri zụọ ụmụ ha.
Ofe ị ga-eji rie nri ede gị bụofe onugbu, ofe egwusi, ofe ọgbọnọ, ofe mpoto ofe e ji akwụkwọ ede sie, ofe akwụkwọ nri nakwa ofe nsala.I were ofe ọbụla e siri nke ọma richaa nri ede ụra atuba gi ozugbo.
A DỤỌLA ụmụnwaanyị ọdụ ka ha bụrụ ndị kwụdosiri ike, ma na-azụlitekwa ụmụ ha nke ọma, dịka otu n’ime ụzọ a pụrụ isi dozie obodo, ma belata mpụ na arụrụala n’obodo.
Òkù a bụ nke a kpọrọ site n’ọnụ onyeisi ọba akwụkwọ steeti Anambra, bụ Dọkịta Nkechi Udeze n’okwu ya na mmemme imerube ụbọchị ụmụnwaanyị na mba ụwa, bụ International Women’s Day’ nke ahọ 2021, bụ nke ọba akwụkwọ ahụ chịkọbara n’Akịlị-Ogidi dị n’okpuru ọchịchị Ọgbaru.
N’okwu ya n’ebe ahụ, Dọkịta Udeze chètààrà ụmụnwaanyị sonyere na mmemme ahụ na oge agaala mgbe a na-ahụta ịzụ nwaanyị n’akwụkwọ dịka imefù ego, ma kọwaa ụmụnwaanyị dịka ndị nwere ọtụtụ ọrụ n’ịkwàlite mmepe obodo.
Ọ kpọpụtasịrị Ngozi Okonjo-Iweala, Chimamanda Adịchie, Stella Odua na ndị ọzọ dịka ụfọdụ ụmụnwaanyị ndị gosipụgoro na mmadụ ịbụ nwaanyị abụghị ihe mgbochi ọbụla nyegara nwaanyị ọbụla gụrụ akwụkwọ maọbụ nwaanyị pụrụ iche ịbụ ihe o kwesiri ịbụ ma ruo ogoogo ọ chọrọ iru n’ụwa.
Ọ dụrụ ụmụnwaanyị ahụ ọdụ ka ha guzoro, màá ihe ọbụla na-echere ha aka mgba aka, karịa ịdà ụrụhụ, ịnọ otu ebe, ịdabere na mmadụ, maọbụ ikoròpù n’ihi etu ọnọdụ siri dịrị ha.
Ọ kpọkuru gọọmentị, ndị isi ụlọọrụ dị icheiche na ndị ọzọ na-enye ọrụ, ka ha na-enye ọkanọnụọgụ ụmụnwaanyị ọrụ oge ọbụla ha na-ewè ọrụ, iji hụ na òkè ụmụnwaanyị efùghị, ma mekwa ka ha soro n’ihe a na-eme.
E wezuga ihe ndị ọzọ, a nọrọ na mmemme ahụ nye nkuzi banyere ụbọchị ahụ, kesàárá ụmụnwaanyị ahụ ihe mkpuchi ihu maka igbochi ọrịa nje korona, ma yọrịakwa ọmarịcha egwu ndị nne si n’aka Gozie Okeke.
Otu o sila dị, n’oge ugbu a ma n’oge ochie e ji ịchafụ eke ekike.Ọmụmaatụ, n’ala Igbo, mgbe ọbụla nwaanyị ma ukwu akwa abụọ ọ na-eji ịchafụ kwesịrị akwa ahụ suchie isi ya, o wee dabaa nke ma.
Onye ma akwa jọọji na-eji nnukwu ịchafụ ụdị ọ na-abụ a sụcha ọ dị ka a rụrụ ụlọ n’isi mmadụ, wee sụchie isi ya nke bụ na ị hụ ya ị mara na ọ na-aga nnukwu mmemme.
Otu o sila dị, a na-ejikwa ịchafụ eme ngala n’oge a.Ụfọdụ na-ekonye ya n’olu, ebe ụfọdụ na-ekedo ya n’agba tinyere ụzọ ndị ọzọ dị iche iche e ji eji ha achọ mma.Ọtụtụ ndị mmadụ na-ejikwa ya ekpuchi ahụ ma ha yiri akwa enweghị aka.
Ya mere, ịchafụ bara uru dịka ụfọdụ ndị na-eji ịkwa na ire ya emere aka ọrụ, si otu ahụ nyere ndụ ha aka.
ỤKA Katọliiki na Dayọsiisi Ekwulọbịa nọrọ n’ọdịnso a wee merùbe emume ichètà ọgbụgba otu ahọ e jiri guzobe ya bụ dayọsiisi.
Mmemme imerùbè oke ụbọchị ahụ bụ nke Apostolic Nuncio’ na Nigeria, bụ Most Rev.’ Antonio Guido Filipazz nọ n’isi ya, ma bụrụkwa nke weere ọnọdụ n’ụlọụka St Joseph’s Cathedral Ekwulobia’, n’okpuru ọchịchị ime obodo Agụata nke steeti Anambra.
N’okwu ya n’ebe ahụ, ya bụ nnukwu onyeisi nchụaja tòrò dayọsiisi ahụ maka ezi ọrụ ha na ije ozi ha n’ime otu ahọ gara aga, bụ nke o kwuru na ọtụtụ ezigbo akụkọ ọgbụgba ama jupụtara n’ime ya.
Dịka ọ na-agbà dayọsiisi ahụ na ndị nchụaja na-eje ozi n’ime ya ume, ọ dụkwazịrị ha ọdụ ka ha jisie ike n’ọrụ ma mee karịa etu ahụ n’ime ahọ ndị ọzọ na-abịa n’ọdịnihu, ọbụladị dịka o kpere ka Chineke gaa n’ihu ịgọzi na ibuli dayọsiisi ahụ n’ogoogo dị elu.
O kwekwara nkwà na òtù ahụ ga-aga n’ihu ịkwàdò dayọsiisi ahụ, ma gwakwa ha ka ha kpọtụrụ ya bụ òtù oge ọbụla ha nwere ihe dị mkpa chọrọ mgbataọsọ na enyemaka ha.
Na nzaghachi, Bishọọpụ Ọkpalaeke kelere Chineke maka ọrụ ọma dị icheiche Ọ na-arụ na dayọsiisi ahụ, ma kpeere Ya ka Ọ gaa n’ihu iji ya na ndị òtù ya akwara ngwaọrụ n’imezupụta ebumnobi ya na dayọsiisi ahụ.
O jikwazịrị ohere ahụ kpọkuo Ndị Anambra ka ha debànye aha n’ịgba ọgwụ mgbochi ọrịa korona, iji wee so na ndị ga-enwete ya bụ ọgwụ, maka na a na-atụ anya na tupu ahọ abụọ malite ugbua, na onye ọbụla n’ala Nigeria agbachaala ọgwụ ahụ.
Ọ kpọzịrị òkù ka e nwee ezi njikọaka n’etiti ụlọọrụ ahụ na Ndị Anambra, maka na ọ bụ site n’ụzọ dị etu ahụ ka ha pụrụ isi wee ghọta ma hụtaba ọrụ ha dịka nke magburu onwe ya ma dịkwa oke mkpa.
Nke a bụ nke pụtara ihè n’ozùzuoke, dịka ndị Obosi dị n’okpuru ọchịchị ime obodo Idemili North’ nke steeti Anambra merùbere emume Ito Ọgbọ, bụ otu nnukwu emume e jiri mara obodo ahụ.
Ya bụ oke mmemme bụ nke weere ọnọdụ n’ogige Afor Adike, ma bụrụkwa nke dọtara imirikiti ụmụafọ obodo ahụ na ọtụtụ ndị ọzọ siri ebe dị icheiche wee bịa isonye na ya.
N’okwu nnabata ya na mmemme ahụ, eze ọdịnala Obosi, bụ Igwe Chidubem Iweka mere ka a mara na a malitere ime emume Ito Ọgbọ Obosi kemgbe ihe karịrị narị ahọ gara, ma bụrụkwa mmemme sitere n’aka ndị nna-nna ha wee rute ha aka.
O kwuru na ọchịchị ya ga-aga n’ihu ịkwàdò omenala dị icheiche e jiri mara obodo dị na steeti ahụ, iji gaa n’ihu ime ka ebe bụrụ ebe nlegaraanya maka ndị ji ego achụ ego.
OTU ụgbọala Nissan Xterra Jeep’ enweela ihe mberede okporoụzọ, wee sụnye isi n’ọwà mmiri n’Awka, bụ isi obodo steeti Anambra.
Onye mere ka ụwa mara nke a bụ SRC Florence Edor, bụ onye na-ahụ maka mgbasa ozi n’ụlọọrụ Federal Road Safety Corps’ FRSC, ngalaba steeti Anambra, site n’ozi ọ kọpụụrụ ndị nta akụkọ n’Awka bụ isi obodo steeti Anambra bànyere nke ahụ.
N’okwu ya banyere nke ahụ, onyeisi ụlọọrụ FRSC na steeti ahụ, bụ CC Andrew A.Kumapayi dọrọ ndị na-anyà ụgbọala aka na ntị banyere imegide maọbụ inupù isi nye iwu na-achị okporoụzọ, bụ nke o kwuru na ọ na-ewèta ọtụtụ ihe mberede okporoụzọ n’ụdị dị icheiche.
Dịka ọ na-echetara ndị na-anyà ụgbọala na onye ọbụla e jidere ka ọ na-enupu isi n’iwu na-achị okporoụzọ bụ onye dara nnukwu iwu, ma bụrụkwa onye a ga-ádà nha puku naịra ise maọbụ a tụọ ya nga ọnwa isii, maọbụkwanụ e mee ya ihe abụọ ndị ahụ.
ỌKỤ ọgbụgba dapụtara na mpaghara ụzọ Amobi dị n’ime ahịa Ọchanja, n’Ọnịtsha dị na steeti Anambra emeela ọtụtụ ndị mmadụ echete ebebe’ na nsonso a, ma tinye ọtụtụ ndị ọzọ n’ajọ ọnọdụ ihe isi ike n’otu ntabi anya.
O mere ka a mara na a kpọtụụrụ ndị ọrụ nsọnyụọkụ mgbe ihe ahụ mere, ha wee wụchaa n’ebe ahụ ozigbo, ma nye aka wee gbanyụọ ya bụ ọkụ, nke mezịrị ka ọ ghara inwusà bàá n’ebe ndị ọzọ maọbụ bibikwuo ọtụtụ ihe.
Na ntụnye nke ya, onye duru ndị òtù ọrụ nsọnyụ ọkụ wee bịa ọrụ ahụ, bụ DSP Kerian Uzoma, kọwara na otu ndị ọrụ nsọnyụ ọkụ na ndị uweojii siri wee gbata ọsọ ahụ n’ebe ahụ ya bụ ihe nọrọ wee mee ozigbo ozigbo a kpọtụụrụ ha.
Ha mezịrị ka a mara na nnyocha ka na-aga n’ihu, iji chọpụta ihe ọ bụ ya kpata ajọ ọkụ ọgbugba ahụ n’eziokwu, ya na usoro mgbochi, maka ụdị ajọ ọdachi ahụ ịdapụta ọzọ n’ọdịnihu.
NWAANYỊ izizi n’ala Nigeria bụ Oriakụ Aisha Buhari egosipụtala mwute ọ dị ya n’obi banyere ntọrọ ndị omekome na-aga n’ihu na-atọrọ ụmụnwaanyị n’ala anyị.
N’ozi ya iji merube ụbọchị ụmụnwaanyị nke afọ a, International Women’s Day 2021 na Monde ọ kọwara na o doro ya anya otu ọnodụ ahụ sị aghasa mbọ a na-agba maka agụmakwụkwọ ụmụaka nwaanyị.
Ya mere, Oriakụ Buhari kpọkuru ndị niile e ji okwu ha agba izu ka ha jiri ọkwa ha dị elu wete ntọrị a na njedebe ma hụ na ụmụaka nwaanyị nọ n’ezi nchekwa ebe ọbụla ha nwere ike ịhụ onwe ha.
Nwaanyị izizi ahụ onye nke anọghị n’ala anyị ọtụtụ ọnwa ma bụrụkwa onye anụbeghị olu ya kemgbe chọpụtara na ụbọchị ụmụnwaanyị nke afọ a bụ 2021 nyere ohere mmadụ iji tụgharịa uche ọganihu nke e megoro n’ihe gbasara ụmụnwaanyị.
O kwuru na isiokwu nke afọAchieving on Equal Future in a COVID-19 World’ bụ oku siri ike iji gosipụta afọ ojuju mbọ ụmụnwaanyị n’agha a na-ebu banyere nsogbu korona COVID-19 pandemic.
Nwunye onyeisiala ahụ gara n’ihu kwuo na ọtụtụ mmadụ anwụọla maọbụ taa ahụhụ n’ihi enweghị ezi nkọwa banyere ọnọdụ korona ma kọwaa na ọ dị mkpa icheta na ịkwado ndị ọnọdụ korona metụtarala n’ụzọ dị iche iche dịka a na-eme nkọwa banyere ya.
Ya mere, o zipuuru ụmụnwaanyị n’ụwa niile ozi ekele ya maka mbọ ha tinyere ụtụ ha na-atụnye maka ọdịmma mmadụ.
O kwuru sị Onye nọ ka nna m step-father John Ndulue gara Isreal, ọ bụ ya dutere ndị kụrụ nkwụ n’Igbariam oge nke Okpala, tinyere n’ahịa, ogige garden w.d.g.Ihe m ritere n’aka ha bụ igbasa ozi.Ọkụgba ga-ala n’aha Jesus.
Ya mere, dịka e merubere ụbọchị ụmụnwaanyị n’ụwa niile ụbọchị Monde ọnwa Maachị dị n’abalị asatọ nke isiokwu ya bụ Họrọ n’ihe iche aka mgba’ Choose to challenge nke a bụ ọmụmaatụ isii ebe ụmụnwaanyị Nigeria nọrọ n’isi n’ime ka ala Nigeria gaa nke ọma.
Na 1910, ụmụnwaanyị Agbaja hapụrụ ụlọ ha ọtụtụ ọnwa na ngagharịiwe n’ihi nchọpụta ha nwere n’onwe ha na ụfọdụ ụmụ nwoke nọ na-egbu ụmụnwaanyị dị ime na nzuzo.
Oge ahụ bụ oge ọgbaghara na colonial’ Nigeria.Ndị ndu ganịganị maọbụ agha ahụ bụ ụmụnwaanyị nọ n’okpuru ọchịchị provinces Calabar na Owerri nke Southeastern Nigeria n’ọnwa Novemba na Disemba 1929.
Ihe butere ngaghariwe ahụ bụ oge puku kwuru puku ụmụnwaanyị Igbo sitere mpaghara district Bende, Umuahia na ọtụtụ ebe ndị ọzọ na eastern’ Nigeria gara Oloko ime ngaghariwe megide ndị a hanyere ọchịchị n’aka Warrant Chiefs bụ ndị ha boro ebubo na ha na-egbochi ọrụ ụmụnwaanyị na gọọmenti.
Ha sitere na nke a hazie otu obodo kwesiri isi aga.Ndị mere ngaghariwe ahụ sitere agbụrụ ethnic groups isii – Ibibio, Andoni, Orgoni, Bonny, Opobo na Igbo.
Ụmụnwaanyị dị puku atọ na Calabar mere ngaghariwe maka ụtụ ahịa market toll nke gọọmenti kwuru ka e mee.
Ụmụnwaanyị ndị ahụ mere ngaghariwe ọtụtụ afọ maka ụtụ takịsị tax e buliri elu tinyere enweghị onye na-anọchite anya ụmụnwaanyị na gọọmenti.
Ha sitere ụzọ dị otu a cheere ọchịchị dị oge ahụ aka mgba ma mee ka ihe kazie mma.
Ya mere,ụmụnwaanyị sitere na mba ụwa niile sonyere ngaghariwe ahụ nke mere na ihe karịrị otu nde mmadụ tinyere aka n’akwụkwọ mkpesa ahụ iji mee ka ndị ọchịchị na mba ụwa dị iche iche nye aka gbapụta ụmụaka nwaanyị ndị ahụ.
Ngaghariwe iji megide ịma nwaanyị elu n’ike na imegide mmadụ maka na ọ bụ nwoke maọbụ nwaanyị n’afọ 2020 Protest against rape and sexual violence in 2020
N’ọnwa Juunu 2020 ụmụnwaanyị Nigeria mere ngaghariwe gaa okporoụzọ dị iche iche dịka akụkọ ịkwa ụmụnwaanyị iko n’ike karịrị akarị.
Ka a dakpochara ma gbuo Uwa Vera gbara afọ iri abụọ na abụọ n’ụlọụka, tinyere ọtụtụ ndị ọzọ e gbukwara n’otu aka ahụ, ụmụ nwaanyị mere ngaghariwe n’Abuja na Lagos.
Ọ KPỌTỤRỤ akpọtụ ma zụọ azụọ na nsonso a dịka Dọkịta Nelson Omenụgha gbapuuru ndị obodo ya mmiri ọñụñụ, ma tinyesikwara ha ọkụ okporoụzọ ji ike si n’anyanwụ were arụ ọrụ.
Ya bụ mmiri bụ nke Dọkịta Omenugha gbapuuru ndị Umuru dị na Nnobi, n’okpuru ọchịchị ime obodo Idemili North’ nke steeti Anambra, ebe ọkụ okporoụzọ ahụ bụkwa nke a rụnyesiri n’okporoụzọ dị n’ógbè ahụ.
Ọ kọwara nwaokorobịa ahụ bụ Dọkịta Omenụgha dịka onye nne na nna ya zụrụ nke ọma, zụlite ya n’egwu Chineke, ma kụnyekwa ezi mkpụrụ n’ime ya, bụkwazị nke o gosipụtagoro site n’ezi ọrụ.
Na mbụ n’okwu ya, ya bụ nwa amadi rụrụ ọrụ ahụ, bụ Dọkịta Omenugha mere ka a mara na ihe kpaliri mmụọ ya ịgbapu mmiri ahụ bụ n’ihi etu ndị obodo ahụ si akpagharị achọ ezigbo mmiri ọñụñụ oge niile, kemgbe ọtụtụ ahọ gara aga.
O kwuru na o kpebiri ịrụrụ ha mmiri ahụ iji gosipụta ezi nzọpụụkwụ, dịka onye ndu ndị ntorobịa ọ bụ, ma sikwazie n’ụzọ dị etu ahụ tụnye ụtụ n’ụzọ pụtara ìhè n’ịkwàlitè mmepe obodo ya, maka na ọ na-adị mma isi n’ụlọ mara mma wee pụba ama.
POPE Francis agaala njem ozioma na mba Iraq iji ziputa ezi mmekọrita n’etiti okpukperechi.Ọ gbara ụkwụ n’ebe dị iche iche nke gụnyere mkpọtụrụ ọ kpọtụụrụ ndị ụka Alakụba  Muslims nke mba Shiite na Satọdee ka o zutere onyeisi okpukperechi ahụ bụ Grand Ayatollah Ali Sistani.
Ndịisi ụka abụọ ahụ bụ ndị okenye nwere ugwu na nsọpụrụ zukọrịtara n’ụlọ Sistani nke dị na Shrine City’ Najaf n’ụtụtụ Satọdee bụ ụbọchị nke abụọ na njem mbụ na mbụ ya, onyeisi ụka Katọlik na-akpọtụrụ Iraq.
N’agbanyeghị ihe iche aka mgba korona, Pope bụ onye dị afọ iri asatọ na anọ zọpụrụ njem ahụ iji wee gbaa ndị otu Kraist na mba ahụ ume tinyere ịga n’ihu wee gosipụta mmekọrịta dialogue nke ya na okpukperechi ndị ọzọ.
Ọ wụchara n’ọdụụgbọelu Najaf ebe a manyecharala posta ga, nke na-ezipụta okwu a maara nke ọma nke Ali kwuru, bụ onye Calip’ nke anọ, ikwu na ibe Onyeamụma Mohammed, ma bụrụkwa onye e liri na mba dị asọ holy city.
Bana banners ndị ahụ gosịpụtara okwu ahụ sị Ndị mmadụ dị ụzọ abụọ, nwanne gị nwoke n’okwukwe maọbụ onye gị na ya bụ otu na ndụ equal in humanity.
Dịka ọ banyere n’ime ọfiisi Sistani e kweghị ka ndị ntaakụkọ banye n’ime ebe ahụ ha nọrọ zụkọta n’ihi na ya bụ ochie Grand Ayatollah’ gbara afọ iri iteghete bụ onye na-anọkarị n’ime ma bụrụ onye a naghị ahụkebe n’ebe ndị mmadụ nọ.
Pope Francis, onye na-akwalite ezi mmekọrịta n’etiti okpukperechi dị iche iche adịla na mbụ kpọtụrụ ọtụtụ ndịiisi ụka n’ọtụtụ mba ụka Akalụba Muslim dịka Bangladesh, Morocco, Turkey na United Arab Emirates.
MKPU ọñụ dara na nsonso a, dịka otu nwaanyị ajadụ nwètara onyinye ọmarịcha ụlọ ọhụrụ site n’aka otu nwoke ọrụ obi ebere na-amasị na steeti Anambra.
Ya bụ ọmarịcha ụlọ ọhụrụ bụ nke a rụụrụ nwaanyị ajadụ ahụ bụ Oriakụ Philomena Ubaka n’Ebenebe dị n’okpuru ọchịchị Awka North’ site n’aka Maazị Ekweoba Arnold Ebuka bụ onyeisi ótù ụlọọrụ nnọronwe na-ahụ maka ewumewu ụlọ, bụ ụlọọrụ Arnold and Associates’.
N’okwu ya oge ọ na-enyefe nwaanyị ahụ ya bụ ụlọ ọhụrụ na igodo ya, Maazị Ekweoba mere ka a mara na ya ahụtụbéghị nwaanyị ahụ anya nke mbụ wee ruo ụbọchị ahụ ọ bịara inyefè ya ụlọ ahụ kpọmkwem.
Na nzaghachi, Oriakụ Ụbaka, onye ọñụ jupụtara obi ụbọchị ahụ, jiri anyammiri wee gbuo ikpere n’ala, kelee Chineke maka icheta ya, ma kelekwa Maazị Ekweoba maka ịgbatara ya na ezinụlọ ya ọsọ enyemaka ma kwere ka Chineke were ya kwara ngwaọrụ iji hichaa ya na ụmụ ya anya.
O kwuru na ihe ahụ nwoke ahụ mere enyeghị ya ọnụ okwu chaa chaa, n’ihi na ọ hụbèghị ụdị ime ọgọ dị etu ahụ n’oge mbụ.O kpere ekpere ka Chineke ụmụnwaanyị ajadụ kwụghachi ma gaa n’ihu ịgọzi ya bụ nwoke ma bulikwa ya n’ogoogo dị elu.
Mmemme inyefe ụgbọala ahụ n’aka ndị uweojii bụ nke weere ọnọdụ n’isi ụlọọrụ ndị uweojii steeti Anambra dị n’Amawbia, ma bụrụkwa nke dọtara ụfọdụ ndị eze ọdịnala na ndị ọzọ e ji okwu ha agba izu na ngalaba dị iche iche.
Nwata ahụ na obere nwanne ya nwoke na-egwu mmiri n’oshimiri ahụ ebe nna ha si n’akụkụ ụlọ ha na-ele anya oge agụiyi wakporo ya ma loo ya dịka Oktavianto onye ọrụ n’ụlọọrụ na-ahụ maka ịchọ na ịzọpụta onye nọ na nsogbu local search and rescue agency si kwu.
Ọ gara n’ihu kwuo sị Nna ya wụbara na mmiri ịzọpụta ya mana agụiyi ahụ gbalara.Ọ chụrụ ya ọsọ ma were aka nkịtị kụọ ya ihe mana o jidenwughị ya.
Otu o sila dị, ndị ahụ ịchọ ihe dị n’aka mechara n’echi ya jide agụiyi ahụ nke toro ogologo six-metre-long ma nweta ozu nwata ahụ n’ozuzu oke n’ime afọ  ya.
Oktavianto kọwara na a maara oshimiri ahụ dịka nke agụiyi na-ejuputa na ya mana na ụmụaka ahụ na-agakarị na ya asa ahụ ma na-ekutekwa mmiri e ji esi nri.
ỤFỌDỤ ndị nwe ụlọ landlords na ndị bi ebi tenants na Dejuwogbo, Oke-Ota Ona, Ikorodu dị na steeti Lagos esila n’ụlọ ha gbapụ n’ihi ọkwa nke ndị oji egbe ezu ohi maara ha site n’ịmanye akwụkwọ posta n’ogbe ahụ.
Ihe e dere ede kọwara na ndị oji egbe ezu ohi na-awụcha n’ogbe ahụ n’ụbọchị na-abịa tupu Ekeresimesi, ụbọchị Ekeresimeesi na ụbọchị na-esote Ekeresimeesi ma dọọ ha aka na ntị ka ha nabata ozi ha n’enweghị mgbagha ọbụla.
Ndị agbapụbeghị n’ogbe ahụ nọ n’oke egwu ugbu a n’ihi ọnọdụ nchekwa ha nke bụ na ha anaghị arahụ ụra abalị.
Ozi ahụ e ziteere ha site na posta nke ha tetara ụtụtụ otu ụbọchị wee hụ ziputara ụmụnwoke kpuchiri onwe ha masked men ma bụrụ nke a madogasịrị ebe dị iche iche.
Ihe e degasịrị na ha n’asụsụ bekee bụ Team 13 Dejuwogbo CDA.Leenụ anya anyị na 24, 25 na 26 Disemba, 2020.Ezi mmekọrịta maximum cooperation maọbụ isi ga-adapụ kporegharịa n’ala.
Ụfọdụ ndị ndu obodo ahụ achọghị ka a kpọọ aha ha gwara ndị ntaakụkọ na ndị bi n’ogbe ahụ na-amazi jijiji kemgbe ha nwetara ozi ahụ nke a manyeere ha, nke bụ na ị bịa n’ogbe ahụ n’ihe dịka elekere nke asatọ abalị onweghị onye ị ga-ahụ n’ezi.
NDỊ uweojii steeti Delta anwụchịkọọla ma kpụgharịa otu pastọ aha ya bụ Frank Osedi nke ụlọụka Sure Fire Ministry, Kwale n’okpuru ọchịchị Ndokwa East na steeti ahụ maka ịdakpo ma kwaa otu nwaanyị onye ụka ya gbara afọ iri abụọ iko n’ike n’ogige ụlọụka ahụ.
Kọmadị uweojii ahụ kwuputara na pastọ ahụ kpọrọ nwaanyị ahụ ka ọ bịa n’ụlọụka ahụ n’ụzọ aghụghọ na ọ bụ maka ekpere ka ọ na-akpọrọ ya.
Ọ bụ eziokwu na nwaanyị ahụ kpọrọ nwanne ya nwoke gaa ịza oku ahụ n’ụlọụka, mana dịka e siri kọwa, pastọ ahụ kpọrọ ya gaa n’otu ụlọ arụchaghị arụcha dị n’ogige ụlọụka ahụ, ebe ọ kpọchịrị ụzọ ma kwaa ya iko n’ike.
Ndị uweojii gbara ama na pastọ ahụ sụrụ mma n’ala ma kwuo na ọ ga-egbu ya ma o mee ka onye ọbụla matai he ahụ merenụ.
N’akụkụ nke ya, Pastor Frank Osedi kwuru sị Akpọrọ m ya gaa n’ụlọ arụchabeghị arucha ahụ maka ikpere ya ekpere.Mpaghara ụlọ ahụ aruchabeghị arụcha bụ ebe e doro nsọ n’ogige ụlọụka ahụ.
Nke a mere na Gọvanọ Obiano ejighị ya egwu egwu.I lee anya ị ga-achọpụta na Anambra na-eturu ugo oge niile n’ihe gbasara mmụta, ma na mba ofesi ma n’ala anyị.Ya mere, ana m asị ka Chineke gbaa ya ume.
Ọ na-akpọta ndị idozi ihe decoration doro anya ha abata steeti a tie ịgba n’aka, ebe niile a na-amụke amụke, ị mara n’eziokwa na a na-agba Ekeresimesi.
Gọvanọ anyị na-eme nke ọma.O nyere anyị ezi nchekwa nke mere na izu ohi na ịtọrị mmadụ belatara karịa ka ọ dị na mbụ.
Ọzọ, ọ na-emeta ndị ọrụ mma site n’ịkwụ ụgwọ ọnwa n’oge.Oge Ekeresimesi ọ na-ekesa ndị ọrụ niile ma ndị mmadụ ndị ọzọ osikapa.
Ọ bụ ezigbo onye ndu maka na ọ nọọrọ onwe ya a kpọta ya ka ọ chịa Anambra, ebe ụfọdụ ndị ọzọ ji aka ha azọ ka ha bịa ghasaa obodo.
Gọvanọ Obiano bụ mmadụ ihe gbasara mmadụ ibe ya na-emetụta.O nyere ndị ọlụsị yaabụ ndị ikedinobi disables niile e nwere na steeti Anambra ọrụ iji mee ka obibi ndụ dịrị ha mma.
Mgbe ọbụla ihemberede okporoụzọ dapụtara, ọ na-agbata ọsọ enyemaka n’egbughị oge ọbụla.Ọ na-ahụ na e nyere ndị merụrụ ahụ ọgwụgwọ  ozugbo, ma tie ezinaụlọ ndị tufuru ndụ ndị nke ha aka n’obi.Obiano dị umeala ma dịkwa obi ebere.O ji egwu Chineke arụ ọrụ.
Otu o sila dị, Obianọ maara ebe ọ na-eje n’ihi na o nwere anya ime  mmụọ.Ọ bụ ezigbo ama a gbaara ya dịka ezigbo onye ndu ebe niile ọ rụrụ ọrụ ka e jiri chọba ya, ọ bata wee gosipụta ihe ọ bụ.
O wee bụrụ n’ịgbasò nke ahụ ka ndị uweojii steeti Anambra jiri nwụchikọọ mmadụ anọ a na-enyo ènyò na ha bụ ndị otu nzuzo.
N’okwu dịkwa ka ibe ya, ndị uweojii ahụ nwụchikwara onye ọzọ, bụ Maazị Chukwuweike Ndupu gbara ahọ iri abụọ na isii ma bụrụkwa onye obodo Atanị dị n’okpuru ọchịchị ime obodo Ọgbaru, ma biri n’Oye Olisa Ogbunike dị n’okpuru ọchịchị ime obodo Oyi.
O nyekwara ndụmọdụ ka onye ọbụla nwere ozi ọbụla ga-enyere ndị uweojii aka n’ọrụ nchekwa maọbụkwanụ onye ọbụla ọnọdụ ọjọọ maọbụ ihe meberede ọbụla dabìdòrò ka ọ kpọtụrụ ha site n’akara ekwentị 07039194332 ka e wee gbatara ya ọsọ enyemaka ọkụ-ọkụ.
ACHỊCHA na fịọfịọ bụ nri ndị Igbo.Oge e ji erikarị nrị a bụ oge ụganị.Oge ahụ ji na ihe oriri adịla ụkọ.Oge ahụ ezinụlọ ọ bụla mara ka e si ahazi ihe oriri atọtuo nkata achịcha, malitezie na-enwere ya nwayọọ nwayọọ na-esi ya n’ụdị dị iche iche.
KAROORU so n’ihe a na-eme mgbe ọbụla a na-agba Ekeresimeesi.Ihe ọ pụtara bụ ịgụ egwu ọńụ maka ọmụmụ onye nzọpụta.A na-anọ otu ebe eme karooru maọbụ na-agagharikwa agagharị.Otu ọbụla e siri me ya, karooru na-enye obi ụtọ.
Ndị na-agagharị agagharị na-aga n’ụlọ n’ụlọ na-agụ egwu, ndị mmadụ a na-enye ha ego.Egwu ha na-agụ bụ egwu ọmụmụ onyenzọpụta Jesu Kristi.Ọmụmaatụ kpakpando na-amụkesi n’ọzara a kpakpando na-amụkesi n’ọzara kpakpando ewoo ewoo chim o mgbe Mary jiri mụọ onyenweanyị.
DỊKA ọrịa nje korona jikwà nwayọ na-agbasawanye ma na-abawanyekwa ụba ọzọ ugbua, ọchịchị steeti Anambra ahaziela ọgbakọ nkụzi pụrụ iche maka ndị ndu ụka dị iche iche n’ime steeti ahụ, iji gbochie mgbasawa ya bụ ọrịa.
Ọgbakọ inye nkụzi ahụ a chịkọbàrà site n’okpuru ụlọọrụ na-ahụ maka ahụike na steeti ahụ, bụ nke weere ọnọdụ nsonso a n’Ọka Awka, ma bụrụkwa nke ndị sitere ụlọụka na okpukperechi dị iche iche na steeti ahụ sonyere na ya.
Ọ gwara ndị ahụ sonyere na ya bụ ọgbakọ ọzụzụ ka ha tọọ ntị n’ala nke ọma ịmụta ihe dị iche iche a ga-akụziri ha n’ebe ahụ, ma burukwa ya gaa na ngalaba ụka ha dị iche iche n’ime steeti ahụ iji kụziere ndị ọzọ ma tinyekwa ya n’ọrụ.
O jikwara òhèrè ahụ chètara ndị Anambra na mmadu ịga nnyocha ahụ maka ọrịa nje korona abụghị amamikpe ọnwụ, ma kpọkuzie ha ka onye ọbụla nyéré gọọmentị aka n’igbòchi ọrịa ahụ site n’ije ya bụ nnyocha na ime ihe ndị ọzọ kwesiri na ọ ga-eme.
Ha kwezịkwara nkwà iburu ihe ha mụtara na ya bụ ọgbakọ wee lakwuru ndị ụka ha dị iche iche, kụziere ha ihe ndị ahụ, ma tinyekwa ha n’ọrụ n’ozuzuoke.
Kọmishọna Mezue kwupụtara nke a na nnukwu ọgbakọ gọọmenti steeti ahụ na ndị nnọchianya òtù jikọtara ndị abụghị ndị Anambra bi na steeti ahụ nwèrè, bụ nke weere ọnọdụ na nsonso a n’Ọka Awka bụ isi obodo steeti Anambra.
Ọ gbarụrụ ihu banyere etu ịrịọ arịrịọ sizị arị ibe ya elu ugbua na steeti ahụ, nakwa etu ndị mmadụ sizịrị jiri ya wee merezie aka ọrụ, ọkachasị ndị ụfọdụ n’ime ha na-eji ụmụaka kwesiri ịnọ n’ụlọakwụkwọ wee na-arịọ arịrịọ.
Ọ kọwara na ọkanọnụọgụ ndị na-arịọ arịrịọ na mpaghara ebe dị iche iche na steeti ahụ abụghị ụmụafọ steeti ahụ, kwuo na ha bụ ndị sitere mpaghara ebe dị iche iche n’ala Nigeria na mpụga ya wee nubatasịa n’ime steeti ahụ ịrịọ arịrịọ.
ỌKỤ agbariela ụlọọrụ na-emepụta akọrọngwa ọgbatumtum  bụ Louis Carter Industries Nigeria Limited, nke dị n’Akaboukwu Uruagu Nnewi, steeti Anambra.Ulọọrụ ahụ nke a maara nke ọma maka imepụta akọrọngwa ọgbatumtum ka e kwuru na ọkụ gbagworo ya n’ihe dịka elekere iri n’otu abalị, ma gbagide ruo awa isii.
Onyeisiọrụ General Manager Maazị Ndubisi Okoli dịka ndị ọrụ nchekwa kpọtụụrụ ya gbasara ọnọdụ ọkụ ọgbụgba ahụ kpọkuru ụlọọrụ na-agbanyụ ọkụ nke mere ka ha wụchaa ozugbo.
O boro ụlọọrụ na-enye ọkụ, Enugu Electricity Distribution Company EEDC ebubo na ọ bụ ha butere ọkụ ọgbụgba ahụ n’ihi waya high tension cable’ bụ nke bigbọrọ ma tinye ọkụ n’otu mpaghara ụlọọrụ ahụ.
O kwuru sị Ihe ndị e ji emepụta ihe raw materials na igwe ọrụ crushing machines karịrị nde narị naịra ise N500million lara n’iyi dịka ọkụ gbarịrị ụlọ ahụ, ma onweghị ndụ ọbụla a tụfuru.
N’okwu ya banyere ọdachị ahụ, onye nwe ụlọọrụ ahụ, Chief Louis Onwugbenu kwuru sị ọkụ ọgbụgba ahụ alaala ọtụtụ ihe n’iyi n’ebe ụlọọrụ ahụ nọ bụ nke nwere narị kwuru narị ndịọrụ n’ebe ngalaba ahụ gbara ọkụ nọ.
Ọ gara n’ihu kwuo na ọ ga-ewe amakwuru ego iji rụchie ụlọọrụ ahụ ma rụtụkwa aka na ọtụtụ ndị mmadụ atụfuola ọrụ ha site n’ọkụ ọgbụgba ahụ.
O toro nwa afọ Nnewi industrialist bụ Chief Innocent Chukwuma na onye na-anọchite anya Nnewi North n’ụlọnzukọ omebeiwu steeti Anambra, Nonso Smart maka mbọ ha gbara banyere ọdachị ahụ.
O kwuru sị Ọ bụrụ na Gọvanọ ga-arụgharị ụzọ batara n’ụlọọrụ ahụ site na nnukwu okporoụzọ highway e si abata na ya, ọ ga-ebelata nsogbu m n’oke ntufu a.
A KPỌKUOLA ndị aka ji akụ n’ime steeti Anambra ka ha nyere gọọmenti aka n’ịkwàlite ọrụ mmepe obodo, site n’ịrụnyegasị ihe dị iche iche na-akwalite ọnọdụ obibindụ na ọnọdụ mmepe n’ime ime obodo dị iche iche na steeti ahụ.
Gọvanọ Obianọ kpọrọ oku a na mmemme ịgbape okporo ụzọ a maara dịka Igwe GNC Ezeudo Road’ dị n’okpuru ọchịchị Idemili North nke steeti Anambra, ma bụrụkwa nke ọ bụ onye ọrụ obi ebere, bụ Maazị Tochukwu Kpajie rụrụ ya.
ONYEISI ụlọọrụ na-ahụ maka njem okporoụzọ n’ala anyị, Federal Road Safety Corps FRSC bụ Boboye Oyeyemi adụọla ndị niile na-eme njem abalị ọdụ ka ha kwụsị ime otu ahụ iji belata ihe mberede nke okporoụzọ.
Onye ụlọọrụ ahụ ngalaba na-ahụ maka ikuziri ọha na eze ihe The Corps Public Education Officer ACM Bisi Kazeem kwupụtara nke ahụ n’okwu ọ gwara ndị ntaakụkọ.
Dịka o siri kwu, ọ dọrọ aka na ntị ahụ n’ihi oke ọghọm na ihe mberede okporoụzọ na-adapụtakarị na njem abalị ọ kachasi na ndị dapụtara na mmalite afọ a bụ nke kpatara ọnwụ na mmerụ ahụ n’ebe ọtụtụ ndị njem nọ.
Ọ gbadoro ụkwụ na ihe mberede na-eme na njem abalị na-adị njọ karịa nke na-eme n’oge chi di ma kọwaa na ọtụtụ ndị jirila abalị mere oge ha ji eme njem na-eme ya n’ihi uru ha banyere ụzọ ha si akpata ego.
Ọ gara n’ihu kwuo na ọtụtụ ndị njem abalị na-ebu oke ibu tinyere ibu ọtụtụ mmadụ iji gbanahụ ọnọdụ ịnọ ote aka physical distancing dịka ndị ọrụ FRSC na-enyocha ha.
Ya mere, onyeisi FRSC ahụ kpọkuru ndị mmadụ ka ha were oge chi dị na-eme njem, ka ha gbaara njem abalị ọsọ n’ihi na ihe mberede dapụta n’abalị, ọnaghị adị mfe inweta enyemaka.
Otu o sila dị, ọ gbara ama na ụlọọrụ ahụ ga na-aga n’ihu na-akụzi banyere njem ganye na ha enweta ihe ha chọrọ.
IGBO sị na ọ na-abụ onye a gwara agwa ma ọ nụghị anụ, o mee emee ọ hụ ahụ ma sịkwa na ọ na-abụ agadi nwaanyị kachie ntị wụọ aja, e bute ozu ya n’ofète nke ọzọ.
Ka ọ dị taa, ndị uweojii steeti Lagos anwụchiela ma kpụgharịa mmadụ dị narị abụọ, iri atọ na asaa 237 maka inupu isi n’iwu na ntụziaka ahụ gọọmenti nyere banyere ọrịa nje korona.
Ndị ahụ e jidere ka e kwuru na ha bụ ndị gara gbaa oringo n’ụfọdụ ụlọ nkwariakụ dị na mpaghara Surulere na Victoria Island dị na steeti ahụ, ma bụrụkwa ndị a nwụchikọrọ n’isi ngwụcha izu ụka gara aga, ebe ha nọ agbara oringo ma na-ekporikwa ndụ.
O mere ka a mara na ụlọọrụ ya na ndị ọrụ ya agaghị ada mbà n’itinye amụma iwu na ntụziaka gọọmenti n’ọrụ nakwa ịgba mbọ hụ na ndị mmadụ rubere isi n’ozuzuoke nye ntuziaka ahụ gọọmenti nyere dịka ụzọ kacha mma isi gbochie mgbasà ajọ ọrịa ahụ.
BISHOP ụka Katọlik dayọsịs nke Nnewi, Most Rev’ Hillary Okeke akwaala arịrị maka ịtụfu ọtụtụ ndụ nke dapụtara na mwakpo a wakporo ndị ụka na St Philip’s Catholic Church, Ozubulu na steeti Anambra n’afọ 2017.
Bishọp Okeke, onye kwuputara nke ahụ ka ọ na-edogharị ụlọụka ahụ asọ re-dedication dịka a rụgharịchara ya kpọkuru ndị otu Kraist ka ha na-asopụrụ adịmasọ nke ụlọụka ahụ dịka nke nwere ikike na nchekwa Chukwu.
O kwuru sị na Kraist gosipụtara ịhụnanya, ma kpọkuo ndị mmadụ ka ha na-ahụrịta ibe ha n’anya dịka ọ rụtụrụ aka na ịhụnanya n’ebe mmadụ na ibe ya nọ bụ ihe mere ka okpukpere Kraist dị iche n’ebe okpukperechi ndị ọzọ nọ.
Ọ kwuru sị na dịka ọ bụ ụlọnsọ Chineke, o kwesịrị ka a na-ahụ ya dịka ebe ndị kwere ekwe na-ekpe ekpere, ọbụghị ebe a na-eme ndọrọndọrọ  politics.Ya mere, ọ dọrọ aka na ntị maka iji ụlọụka eme ihe ndị na-anaghị enye Chineke otito.
NDỊ obodo Agụleri dị n’okpuru ọchịchị ime obodo Anambra East’ nke steeti Anambra nọrọ na nsonso a wee mee emume ịgba Ọvala nke ya bụ nnukwu obodo.
Emume ịgba ọvala ahụ wééré ọnọdụ n’Amaigwe Square Aguleri bụ àgbà nke otu narị na iri abụọ na otu 121 nke obodo ahụ, ma bụrụkwa ịgba ọvala nke abụọ nke eze ọdịnala obodo ahụ, bụ Igwe Michael Idigo nke ise.
N’okwu ya na mmemme ahụ, Igwe Michael Idigo kọwàrà ya bụ mmemme dịka otu n’ime nnukwu omenala pụrụ iche e jiri mara obodo ahụ, ma kọwàpụtasịkwa mpụtàrà ya bụ omenala.
Ọ sịkwa na ọ bụ n’ihi nchekwa ahụ Chineke nyere ụmụ mmadụ n’ime oge a mere o jiri kpọọ ya bụ mmemme nke ahọ a Ọvala Amala Chineke.
Ya bụ oke mmemme kpòghààrà ọkụ ngwangwa Gọvanọ Obianọ wụchara n’ebe ahụ, Ikolo Agụleri wee malite ịhachatụ n’ebe ahụ, iji gosi na dike awụchaala.
N’ịgbaso nke a, ndị òtù Ọhaneze Ndị Igbo, ngalaba ya nke steeti Anambra nọrọ nsonso a wee họpụta ndị ndu ọhụụ ga-anọ n’isi òtù ahụ n’ime steeti ahụ, dịka ogè ọkwa ọchịchị ndị nọbụ n’isi ọchịchị òtù ahụ bịàrà n’isi njedobe.
Ya bụ mmemme ntụliaka é mere n’ụzọ udo bụ nke a nọrọ na ya wee họpụtakwa ndị ndu òtù ahụ n’okpuru ọchịchị ime obodo dị iche iche na steeti ahụ, bụkwa ndị e guzobere ma dukwa n’iyi ọrụ ngwangwa e mechara ya bụ ntụliaka.
NDỊ uweojii steeti Delta anwụchikọọla otu nwoke aha ya bụ Wisdom maka mmesọ ọjọọ o mesoro nwa ya gbara afọ abụọ aha ya bụ Zino.
Na nhọpụta nke e mere n’ogoogo steeti, Maazị Festus Emeka Udodeme bụ onye nwetara mmeri dịka onyeisioche ọhụụ òtù ahụ n’ime steeti Anambra, na ya bụ ntụliaka wééré ọnọdụ n’Awka bụ isi obodo steeti ahụ.
Wisdom na nwaanyị ya na ya bi mistress ka e kwuru na ha kpọchibidoro nwata ahụ n’ọnụụlọ gbara ọchịchịị dị n’ụlọ ha dị na Warri n’enyeghị ya ihe oriri ọbụla, tinyere ihe ndị ọzọ e ji ebi ndụ.
Onye okwupuru onye o dịịrị right activist, Victor Ojieh kwuru na a na-eti Zino ihe oge ọbụla ọ nabatara enyemaka site n’aka ndị agbataobi ha.
N’okwu nnabata ya, ya bụ nwa amadi a họpụtara ọhụụ dịka onyeisioche òtù ahụ n’Anambra, bụ Maazị Udodeme kèlèrè ndị òtù ahụ maka ịkwàdo ya ịbanye n’ọkwa ahụ dị elu nakwa inye ya ohere ọma ahụ iji jere steeti ahụ, Ndị Igbo nakwa ala Nigeria ozi.
O kwuru sị Ha kpọchiri ya n’ime ụlọ ma tie ya ihe oge ọ nabatara enyemaka site n’aka onye agbataobi.Ya mere, ndị agbataobi na-atụzi egwu ka ha hapụ igbu ya.
Ọ kọwara na ndịuweojii sitere na B’ Division nwụchikọrọ nna ya bụ Maazị Wisdom dịka a ga-akpụpụ ya ụlọikpe, ebe Zino nọzi n’ụlọọgwụ anara ọgwụgwọ.
O kwere nkwà na ọchịchị ya ga-arụ isi ụlọọrụ bụ ịgbà maka òtù Ọhaneze Ndị Igbo n’ime steeti Anambra, ma kọwapụtakwa mkpà ọ dị na e mèrè ka ya bụ òtù guzosie ike n’ime obodo na okpuru ọchịchị niile dị iche iche na steeti ahụ.
Otu o sila dị, anyị anụbeghị olu onye okwupụta okwu ndịuweojii steeti Delta bụ SP Onome Omovwakpoyeye oge ozi ruru anyị aka.
Ọ rịọkwara ha otu ihe ahụ n’isi ọchịchị ahụ batara ọhụụ ugbua, ọbụladị dịka ọ dụrụ ndị ndu ọhụụ ahụ ọdụ ka ha na-akwàdo ma jigidesiekwa omenala Igbo ike, ma kwàlitekwa ùgwù dịịrị òtù ahụ site n’ịchụsò na imezùpụta ebumnobi òtù ahụ n’ozuzuokè n’ime steeti ahụ.
Ya bụ ntụliaka e mere n’ịgbasò ntụziaka ahụ gọọmenti nyere maka ọrịa nje korona, dọtàrà ọtụtụ ndị dị iche iche e ji okwu ha agba ìzù, bụ ndị sitere mpaghara ebe dị iche iche n’ala Nigeria na mpụga ya wee bịa sonye na ya.
CHIDIMMA Omah, onye enyi ya nwaanyị mụnyere ọkụ na Makurdi, steeti Benue anwụọla n’ihi mmerụ ahụ o nwetara n’ọkụ ọgbụgba ahụ.
Onye okwuputa okwu ndịuweojii steeti ahụ bụ Catherine Anene, onye kwuru na ya bụ ihe mere n’ezie kọwara na Omah nwụrụ n’ihe dịka elekere iri nke abalị na Monde n’ụlọọgwụ Federal Medical Centre, Makurdi.
Omah gbara afọ iri abụọ na asatọ ka e kwuru na ọkụ gbara ya gwoogwoo dịka enyi ya nwaanyị gbara afọ iri na asatọ aha ya bụ Easther Alex mụnyere ya ọkụ n’ihe dịka elekere abụọ nke ụzọ ụtụtụ Monde n’ụlọ obibi ya dị na Wadata.
Ndị agbataobi kọwara na ọ ga-abụ na Easther Alex nyere Chidimma ọgwụ ụra tupu ọ wụọ mmanụ ọkụ fuel’ n’ime otu ọnụ ụlọ o bi one room apartment, ma mụnye ya ọkụ ka ọ na-arahụ ụra.
Otu o sila dị, oge ozi ruru anyị aka, a hafeela ya bụ nwata nwaanyị ahụ kpara arụ n’aka isi ụlọọrụ ndị uweojii, State Police Headquarters maka ime nnyocha na-aga n’ihu.
Ka ọ dị taa, ndị obodo Ebenator Ozulogu, dị n’okpuru ọchịchị ime obodo Nnewi South’ nke steeti Anambra ahọpụtagharịala ndị ahụ ji ọkwa ọchịchị obodo ahụ ọzọ, ma sị ha chịrị gàá n’ihu.
Ndị nnọchianya gọọmenti na ndị nnọchianya òtù ahụ jikọtara ọchịchị obodo dị iche iche na steeti Anambra, bụ òtù Anambra State Association of Town Union’ ASATU sonyekwàrà na ya bụ nhọpụta iji hụ na ya bụ nhọpụta gara etu o siri kwesi nakwa n’ụzọ iwu kwàdòrò.
N’okwu ya n’aha ndị òtù ya, onyeisi ọchịchị obodo ahụ a họpụtagharịrị, bụ Maazị Anthony Okechukwu kèlèrè ndị dị iche iche sonyere na mmemme ahụ, ma kelekwa ụmụafọ Ebenatọ n’ụzọ pụrụ ichè maka ịhụtakwa ha dịka ndị tozuru oke site n’ịhọpụtagharị ha ọzọ ịchị obodo ahụ nke ugboro abụọ.
O kwezịrị nkwa na site n’inye aka Chineke na nkwàdo zuru oke, na ha ga-edu obodo ahụ nke ọma n’ime àgbà nke abụọ a karịa ka ha duru ya n’àgbà nke mbụ.
Eze ọdịnala obodo ahụ, bụ Igwe Edwin Chinewubeze Ezejiburu kelere isi ọchịchị obodo ahụ, bụ Ebenator Development Union E.D.U.nke Maazị Okechukwu nọ n’isi ya, maka ezi ọrụ ha rụrụ n’agba nke mbụ, ma dụkwazie ha ọdụ ka ha mee nke ọma karịa n’agba nke abụọ a.
O KWÒRÒ ekwò ma hịọ ahịọọ na nsonso a n’obodo Enugwu-Ukwu, dị n’okpuru ọchịchị ime obodo Njikọka nke steeti Anambra, dịka ndị obodo ahụ merùbèrè Ịgụ Arọ Enugwu-Ukwu, àgbà nke iri isii na atọ ya.
N’okwu ya dịka ọ na-awa ọjị na mmemme ahụ, Igwe Ekpeh kèlèrè Chineke maka nchekwa na odudu ya n’ime ahọ gara aga ma kpee ka ụbara ngọzị Ya mụkwasị n’isi ụmụ mmadụ n’ime ahọ ọhụụ a.
O mere ka a mara na mmemme ahụ bụ mmemme kachasị emume ọdịnala niile a na-eme n’obodo ahụ, ma kpọọ òkù ezi njikọaka na nkwàdo iji kwàlite ma gosipụta ịma mma nke ọnatarachi na omenala Igbo n’ogoogo mba ụwa.
O kwuputara nke a ka ọ wụchara n’ụlọọrụ Anambra Newspapers and Printing Corporation ANPC bụ ndị na-ebipụta akwụkwọ akụkọ National Light, Ka Ọ Dị Taa na SportsLight Xtra.
Ọ kọwara na ọrịa ahụ abụghị nke a na-agwọ agwọ n’ihi na ọ dị n’ime ọbara mmadụ kama na a ga-esite n’ezi nlekọta mee ka onye na-arịa ya bie ndụ ya ruo n’okenye.
Ọ rụtụrụ aka na ọtụtụ ndị na-arịa ọrịa ahụ si n’alụmdinanwunye ghasara aghasa ya na n’afọ ime atụghị anya ya.
Ọ dụrụ ndị ndu ụka, tinyere ndị ọchịchị obodo dị iche iche ọdụ ka ha hụ na ndị mmadụ na-eme nnyocha, ma chọpụta ọnọdụ genotype’ ha tupu ha ejikọọ ha dịka di na nwunye.
Nnagbo kelere aka na-achị steeti Anambra bụ Gọvanọ Wille Obiano, kọmishọna na-ahụ maka ahụike tinyere onye enyemaka pụrụ iche nye gọvanọ n’ihe gbasara ụlọọgwụ maka ezi mbọ ha.
Otu o sila dị, ọ kpọrọ oku ka a na-enye otu nnọọrọonwe nkwado ma kọwaa na otu ahụ bụ Chiemma Foundation na-arụ ọrụ site na njikọ aka ụlọọgwụ Chukwuemeka Odumegwu Ojukwu University Teaching Hospital COOUTH.
O kwuru na ndị na-arịa ọrịa nńụọbara kwesịrị inwe ngalaba nke ha clinics n’ụlọọgwụ iji mee ka ha nwetechaa ihe ha chọrọ dịka ọbara, oge ọbụla ha jiri chọ ya, n’iji na enwetaghị ihe ha chọrọ n’oge na-ebute ọnwụ ha.
Ya mere, Nnagbo kpọkuru ndị mmadụ ka ha na-emeso ndị na-arịa ọrịa ahụ nke ọma site n’ụzọ dị iche iche  gụnyere ilebara ha anya n’ụzọ pụrụ iche, ịkwụrụ ndị enweghị onye ga-akwụrụ ha ụgwọ akwụkwọ, tinyere ọtụtụ enyemaka ndị ọzọ.
ÒTÙ ọrụ obi ebere a maara dịka All4One Friends Club of Nigeria’ nọrọ na nsonso a wee kwụọrọ mmadụ iri na anọ ụgwọ ụlọọgwụ n’ụlọ ahụike nkụzi Mahadum Nnamdị Azikiwe dị na Nnewi, n’okpuru ọchịchị Nnewi North’ nke steeti Anambra.
Ndị ahụ a kwụụrụ ụgwọ ụlọọgwụ gụnyere ụmụnwaanyị mụrụ ụmụ ọhụụ, onye nwetara mmerụahụ site n’ihe mberede okporo ụzọ, nwoke gbajiri ọkpụkpọ nkwonkwo bụ spaịnaa kọọdụ ya, tinyekwara ndị ọzọ dịchagoro mma mana ha apụghị ịkwụnwu ụgwọ ụlọọgwụ ha, n’agbata ọnwa Julaị ahọ gara aga ruo ọnwa ekeresimeesi.
NDỊ Igbo so n’agbụrụ ji egwu eto Chukwu okike.Mgbe elu bụ ala ọsa, tupu ndị ọcha abịa ha na-eji ngwa egwu ha nwere nke gụnyere ọja, ekwe, ogene, ịgba w.d.g.wee na-eto ya ma na-ebuli aha ya elu.
Dịka ụka batachara n’ala Igbo, a malitere kpọba egwu e ji eto Chineke egwu ụka.Ka ọ dị ugbu a, ọtụtụ ndị Igbo etiela egwu ụka gazuru ụwa niile, ma bụrụ nke ma ndị abụghị ndị Igbo na-enwe mmasị na ya.
Patrick Obasi, onye nke ụwa maara dịka Patty Obassey so na ndị mbụ malitere jiri asụsụ Igbo tibe egwu ụka.Egwu ya pụtara ihe ka o tipụtachara nke ọ kpọrọ Nwa Mama Iwọta n’afọ 1980.
Ya mere, site n’afọ ahụ, egwu ya  malitere na-ewu ebe niile.N’ezie, egwu Patty Obassey na-emetu n’obi, ka ị na-ege ya ka ị na-ahụ ịma mma nke Chineke.
Egwu ya gụNwa Mama Ịwọta, Onye Isi Agha, Ezi Nwaanyị dị Ụkọ, Ụbanese, Onye Kwere Ekwe Bịanụ K’Anyi Kelee Jehovah na ọtụtụ ndị ọzọ.
A mụrụ Patty Obassey  ka ọnwa Mee dị n’abalị iri na ise n’afọ 1951 na Mmaku nke dị n’okpuru ọchịchị Awgu na steeti Enugu.Ọ nwụrụ ka ọnwa Oktoba dị n’abalị iri na isii n’afọ 2012 n’Enugu ka ọ dị afọ iri isii na otu.
Ọ KPỌTỤRỤ akpọtụ ma kwòó èkwòó n’obodo Eziagụlụ-Otu Agụleri, dị n’okpuru ọchịchị ime obodo Anambra East’ nke steeti Anambra, dịka eze ọdịnala obodo ahụ, bụ Igwe Lawrence Nwofia mere mmemme ịgba Ọvala mbụ ya, dịka eze ọdịnala obodo ahụ.
Ya bụ mmemme bụkwa nke ndị obodo ahụ nọrọ na ya wee gbaara eze ọdịnala ha lara mmụọ, bụ Igwe Titus Nwatah, Ọvala ikpeazụ, ma bụrụkwa óké mmemme dọtara ndị e ji okwu ha agba izu na mpaghara ebe dị iche iche n’ala Nigeria.
Ụfọdụ obodo ahụ, ndị ichie, ndị Ojianị na eze ọdịnala ahụ, bụ Igwe Nwofia siri n’obi ya wee tiri egwu okanga igba eze wee gaa be Igwe Nwatah lagoro mmụọ, iji kwanyere ya ùgwù ikpeazụ ma sị ya gàá ije ya nke ọma.
Eze ọdịnala ndị ọzọ sonyere na mmemme ahụ gụnyere eze ọdịnala obodo Agụleri, bụ Igwe Michael Idigo nke Enugwu Aguleri, Eze Chukwuemeka Eri nke Enugwu Otu Aguleri, bụ Igwe Emmanuel Obiora, na nke Mkpụnando Agụleri, bụ Igwe Johnson Mbanefo.
A nọrọ na mmemme ahụ wee chie ụfọdụ mmadụ echichi ọdịnala, nke gụnyere Maazị Nnamdi Onukwube na ụfọdụ ndị ọzọ site n’aka Igwe Nwofia, bụ ndị mepụtagoro ihe dị iche iche dara ụda n’obodo ahụ.
AKA na-achị steeti Anambra, bụ Gọvanọ Willie Obianọ nọrọ na nsonso a wee duo Dọkịta Kenneth Anierobi n’iyi ọrụ dịka Kọmishọna na-ahụ maka omenala, njem nlegharịanya na ihe ndị na-eme na mba ofèsi n’ime steeti ahụ.
Dọkịta Anierobi bụ onye obodo Ọmọr dị n’okpuru Ayamelụm nke steeti Anambra, ma bụrụkwa onye weghaara ọnọdụ ma malite ọrụ ozigbo dịka Kọmishọna ọhụrụ n’ụlọọrụ ahụ ngwngwa e duchara ya n’iyi ọrụ.
POPE Francis ahọpụtara Most Rev.Matthew Hassan Kukah bụ bishọp nke dayọsis Sokoto ka o sonye n’otu na-ahụ maka ọdị mma ụmụ mmadụ, Vatican Council on human rights, justice and development.
Ụkọchukwu na-ahụ maka mgbasaozi na dayọsis Sokoto bụ Fada Chris Omotosho kwuputara nke a n’ozi ya site na Catholic Secretariat of Nigeria, Abuja.
ikike dịịrị mmadụ, mmegbu, ịtụ mgbere mmadụ, nlekọta nke ihe e kere eke na ihe ndị ọzọ metụtara ịkwalite ugwu dịịrị mmadụ na mmepe.Nhọpụta a bụ nke a na-emenwogharị renewable, bụ maka afọ ise na mmalite.A ga-ehibe kansụl ahụ n’oge a ga-ewepụta.
Nhọpụta ahụ bụ nke His Eminence, prifekt kansụl ahụ tinyere aka na ya n’aha Pope esonyela n’imirikiti ọrụ Bishop Kukah na-arụ, ma n’ala anyị ma na mba ụwa dị iche iche maka ọdị mma nke ụka.
ỤMỤAGBỌGHỌ atọ chara acha ma makwa mma ihu na mma àgwà eturula ùgò n’asọmpi mmā a chịkọbara maka ụmụagbọghọ nọ na Mbanese, bụ nke a kpọrọ Miss Mbanese Beauty Pageantry’ nke ahọ 2021.
Ya bụ asọmpi Ada Mbanese 2021 bụ nke ọtụtụ ụmụagbọghọ sitere obodo ise mejupụtara mpaghara Mbanese dị n’okpuru ọchịchị Nnewi South’ nke steeti Anambra sonyere na ya, ma bụrụkwa nke weere ọnọdụ na nsonso a, n’ụlọ nkwariakụ Tripple Fish’ dị n’Ụtụh.
N’okwu ọ gwara ndị nta akụkọ, onye gbara onye nke mbụ n’asọmpi ahụ ma turu ùgò dịka Ada Mbanese 2021, bụ Nwaada Somma Okika sitéré Ọsụmenyi kelere Chineke maka inye ya mmeri n’asọmpi ahụ, ma kelekwa ndị chịkọbara ya bụ asọmpi nà ụmụagbọghọ ibe ya ndị sonyere na ya.
Ọ gwara ndị enwetaghị mmeri n’asọmpi ahụ ka ha ghara ịdà mbà, kama ka ha nwee ọnụnụ ọkụ n’obi ma na-esonyesikwa ike n’ụdị asọmpi ndị ọzọ dị etu ahụ, n’ihi na echi nwere ike ịbụ ụbọchị nke ha.
Asọmpi Ada Mbanese bụ asọmpi malitere kemgbe ahọ 2017, bụrụ asọmpi a na-eme kwà ahọ ọbụla, ma bụrụkwa ótù n’ime asọmpi kacha ada ụda n’okpuru ọchịchị Nnewi South’, na mpaghara Ndịda Anambra Anambra South, n’ime steeti Anambra, nakwa na mpaghara Ndịda-Ọwụwa anyanwụ ala Nigeria n’izugbe.
Kọmandant nke steeti ahụ, Maazị Vincent Ogu kwuputara nke a n’ozi ọ gwara ndị ntaakụkọ n’ofiisi ya dị n’Umuahia na Tuzdee.
Ogu kwuru na nwata nwaanyị ahụ kpara agwa ahụ dịka e bochara ya ebubo na o zuru narị naịra ise N500 wee na-achọ ka e tie ya ihe.
Ka ọ dị ugbu a, ọ kọwara na a nwụchikọọla Igwe na ọgọ ya nwaanyị bụ Christiana Godwin maka itinye aka n’ịtụ mgbere mmadụ, mmegbu ụmụaka, ntaramahụhụ ezinaụlọ na ịchọ ka ha gbuo mmadụ.
O kwuru na onye mere ka kọmandị ha mata banyere nke ahụ bụ onye ndụmọdụ pụrụ iche nye Gọvanọ maka ihe gbasara ụmụaka na-eto eto Teenage Matters bụ Oriakụ Chinamenma Umesaka.
Ogu kwuru sị Oge m nwetara ozi gbarasa nsogbu nwatanwaanyị ahụ, ezigara m ndị ọrụ m ozugbo ka ha zọpụta nwata ahụ ma nwụchịkọọ ndị kpara arụ ahụ megide obere nwa.
O gosipụtara afọ ojuju otu e siri nwee ike nweta Igwe site n’ebe o zoro nke na onye uweojii Aba Divistional Officer, SP Uche Uduma nwụchikọrọ ya ka ọ bịa che aka ghọrọ ikpemkwụmọtọ maka ihe o mere.
Ogu kọwara na kọmandị ahụ mechara kpọga nwata nwaanyị ahụ n’ụlọọgwụ Federal Medical Centre, Umuahia ebe a nọrọ mee ya nnyocha tests dị iche iche gụnyere nke obi, afọ na isi iji chọpụta ma o merụrụ ahụ n’ime.
Ọ gara n’ihu kwuo na nwoke ahụ kpara arụ gbara ọsọ si n’Abia pụọ ma jụ ịkpọta nwata ahụ n’ofiisi ya ka e leruo ahụike ya anya.
Igwe gọkwara agụgọ na ya agbapụghị ọsọ ga zoo ma kwuo na ya kpọrọ nwata ahụ gaa ụlọọgwụ ozugbo ihe ahụ mere.
E kwuru na a kpọtara nwata ahụ site n’Ododo nke dị n’okpuru ọchịchị Essien Ibom na steeti Akwa Ibom.
Otu o sila dị, Ogu kwuru na a ga-ahafe okwu ahụ n’aka ndị na-ahụ maka ya ma ha mechaa nnyocha.
Ọ KPỌTỤRỤ akpọtụ ma bụrụ ihe inye Chineke ekele ka ezinaụlọ Ezeoke n’Umugama Umuchu dị n’okpuru ọchịchị Aguata mere emume akwamozu nke nne ha bụ Oriakụ Ezinne Bernadette Lolo Ezeoke Ada ndị be Uzoh onye a na-etu Nwaanyị Makarịa ibe ya.
N’okwuchukwu ya, Bishop Amatu kpọkuru ndị ụka ka ha na-akwadebe maka ọnwụ oge niile n’ihi na ọ bụ eze a ma na a ga-echi ma rụtụ aka na onweghị onye ga-egobinwu ọnwụ.
Ọ kọwara Oriakụ Ezeoke lara mmụọ dịka onye jiri onatarachi ya rụọ ọrụ nke ọma, onye sonyere n’otu dị iche iche n’ụka.
Bishop Amatu kasiri ezinaụlọ ahụ obi ma kpọkuo ụmụ ya ka ha gbasoro nzọụkwụ nne ha ka ha wee dị n’udo.
Brig Gen M.C Ezeoke, onye kwuru okwu n’aha dịokpara bụ Dọkịnta Cole Ezeoke toro ndị bishọp, ndị ụkọchukwu, ndị sista na imirikiti ndị mmadụ e ji okwu ha agba izu bịara emume akwamozu ahụ.
Fada Anthony Ezeoke kọwara nne ya dịka onye dị ike n’ekpere.Onye ji ịgba mbọ, eziokwu, ịkwụba aka ọtọ na ntụkwasaobi na Chukwu wee zụọ ụmụ ya niile.O kelere ọha na eze bụ ndị bịara nọnyere ha na mmemme ahụ.
N’otu aka ahụkwa, Fada Alphonsus Ezeoke, ada ya nwaanyị bụ Oriakụ Jane Onyechi na ụfọdụ ụmụ ya ndị ọzọ n’akụkụ nke ha kọwara ya dịka nwaanyị na-aghọ nkọ n’ọrụ, onye ji ịgba mbọ zụọ ụmụ ya ma kelekwaa ọha na eze bịara nọnyere ha.
Sir J.A Ezeuchu onye du ndị ụlọụka St Thomas Aquinas Parish G.R.A Awka bịa kwuru sị Anyị bịara ebe a ka anyị kasie ụkọchukwu mbụ parish anyị nwere bụ Fada Anthony Ezeoke obi n’ihi na ọ rụrụ ọrụ dị egwu na parish anyị.
Onwuakpaoke Mary, onye otu Legion of Mary kwuputara ọrụ ọma Oriakụ Ezeoke rụrụ n’otu ekpere ha bụ Our Lady of Fatima 1 nke ụlọụka Holy Name Parish, Umuchu dịka otu Ada Ụka Umugama Umuchu tokwara ya maka nkwado na ịgba ume ya.
NDỊ uweojii steeti Anambra nọrọ na nsonso a wee nwụchie mmadụ iri na isii a na-enyo enyo na ha bụ ndị adịgboroja na-ana ụtụ n’ụzọ iwu akwadòghị, ma sikwazie n’ụzọ dị etu ahụ na-anapụsị ụmụ mmadụ ego ha tara ahụhụ wee kpata.
Nke a bụ nke e mere ka ụwa mara site n’ozi onye na-ahụ maka mmekọrịta ọhaneze na ndị uweojii n’ime steeti Anambra, bụ Maazị Haruna Mohammed kụpụụrụ ndị nta akụkọ na nsonso a.
Ọ gara n’ihu kọwaa na ọ bụ ụbọchị Mọnde ka a nwụchikọrọ ndị ahụ, ma mee ka a mara na a ga-akpụpụ ha ụlọikpe ma e mechaa nnyocha banyere ihe ahụ ha mere, ebe a ga-anọzị wee nye ha ọnọdụ ruru ha, dịka ihe ha mere siri dị.
O kwukwara na mnwụchi ahụ a nwụchiri ha bụ ndị wàyo dabàkwàrà adabà n’ọmarịcha atụmatụ ahụ gọọmentị steeti ahụ, ndị ọrụ uweojii na ndị ọrụ nchekwa ndị ọzọ ji n’aka, ịchụ mpụ na arụrụala ọsọ ụkwụ erughịala na steeti ahụ.
Ka ọ dị taa, nnyocha ka na-agakwa n’ihu banyere ihe ahụ ndị ahụ mere, nke mgbe e mechara ya, a kpụpụ ha ụlọikpe ozigbo.
OTU Ọhaneze Ndịigbo, ngalaba ụmụnwaanyị nke Lagos atụọla mmamma wee kelee Chineke maka ichekwaba ha na nsogbu afọ 2020 nke gụnyere iche aka mgba korona.
Emume oriri na ọńụńụ sochiri anya ka a gbasara ụka.Ọ bụ n’isi ọnọdụ ha, Ọhaneze Ndịigbo Secretariat ka ha nọkọrịtara wee kwanyere ụmụ Igbo ndị nwoke na ndị nwaanyị bụ ndị nke nyere otu ụmụnwaanyị ahụ tinyere ndụ mmadụ nkwado n’ime afọ gara aga ugwu.
N’okwu ya na mmemme ahụ, onye ndu ụmụnwaanyị Ọhaneze Ndịigbo ahụ, Oriakụ Violet Obiora kwuru sị na ọ bụ eziokwu na ọtụtụ ndị mmadụ nwụrụ n’afọ 2020 n’ihi ọrịa korona mana Chukwu chekwara ndụ ha.
O kelere ụmụnwaanyị ahụ maka nkwado ha na-enye ya oge niile ma tọkwaa ọtụtụ ụmụnwoke ndị Igbo ndị na-akwado ha bụ ụmụnwaanyị.
O kwuru sị Anyị na ekele Chineke maka idebe anyị ndụ.Onwebeghị afọ dị ka 2020.Nde kwuru nde ndị mmadụ nwụrụ n’ụwa niile ma o nweghị nwaanyị so n’otu Ọhaneze Ndịigbo tụfuru ndụ ya.Ana m ekelekwa ụmụnwaanyị maka mbọ ha.Ha na-enye m ezi nkwado.
Ọ gara n’ihu kelee di ya bụ Chiifu Edwin Uchenna Obiorah onye ọ kọwara dịka ide nke mbụ n’ịkwado ya.
Onyeisi mpaghara na-asụ Igbo Igbo speaking community, Chiifu Sunday Ude kpokuru ụmụnwaanyị ahụ ka ha na-agbaso udo.Dịka o siri kwu, ọtụtụ ezinaụlọ nọ n’ọgbaaghara n’ihi esemokwu di na nwunye.Ọ kọwara na ezinalọ ọbụla enweghị udo agaghị enwe ọganihu.
ỌCHỊCHỊ steeti Anambra nọrọ na nsonso a wee kwenwòó nkwà na ọ ga-arụchàpụsị ọrụ okporo ụzọ dị iche iche o ji n’aka na mpaghara ebe dị iche iche na steeti ahụ.
Nke a bụ nke e kwupụtara site n’ọnụ Kọmishọna na-ahụ maka ọrụ n’ime steeti Anambra, bụ Maazị Marcel Ifejiofor, n’Awka bụ isi obodo steeti ahụ, ma bụrụkwa ihe mmemme a na ya wee na-akọwàpụtasị ka ihe si aga na ngalaba na ụlọọrụ dị iche iche n’ime steeti ahụ.
N’IJI gaa n’ihu n’agha ahụ ọ na-ebu megide mgbasà ọrịa ịba ọchananya n’ime steeti Anambra, ọchịchị steeti ahụ eburula atụmatụ ịgba na ikesà ọgwụ ọrịa ịba ọchananya wee gaa n’ogige ụlọikwuu ebe ahụ ndị ji otu ahọ efe ala nna ha na-anata ọzụzụ n’ime steeti ahụ.
O kwuru na ọrụ ga-amàlitekwa oge adịghị anya, n’okporo ụzọ Obodo Ukwu, Okpoko, Amansea, Okporo Ụzọ siri Ndi-Ukwuenu gaa Awa, Enugu-Agidi-Nawgu-Ukwulu, nakwa ụfọdụ ebe ndị ọzọ, ma ebe a ga-edozi ndị nke mebiri emebi, nakwa ebe a ga-arụ ndị ọhụrụ.
Ụfọdụ ndị dị iche iche sonyere na mmemme mkparịtaụka ndị nta akụkọ ahụ gụnyèrè odeakwụkwọ ọkpụtọrọkpụ minịstịrị na-ahụ maka ọrụ na steeti ahụ, na nnukwu onye enyemaka pụrụ ichè nye Gọvanọ n’ihe gbasaara ọrụ, bụ Maazị Austine Nnanyelugo, tinyere ụfọdụ ndị ọzọ.
Ọ kpọpụtasịrị ihe dị iche iche e ji ama na ọrịa ịba ọchananya eburula bàta, ma mekwa ka a mara na ya bụ ọrịa nwèkwàrà ike imebìsì ihe dị iche iche na-arụ ọrụ n’ime ahụ mmadụ, ma gbuokwarị onye ahụ egbuo n’ihi na ọ na-egbu n’eleghị anya n’azụ.
AKA na-achị steeti Anambra, bụ Gọvanọ Willie Obianọ agbapeela ọrụ iguzòbe ụlọọgwụ ebe a ga na-elekọta akọrọ kidney mmadụ na Nnewi, dị n’okpuru ọchịchị ime obodo Nnewi North’ nke steeti ahụ.
Ya bụ nnukwu ụlọọgwụ bụ nke a na-arụ site n’aka otu onye nnọrọonwe, bụ Dọkịta Okey Chidolue, ma bụrụkwa ebe a ga na-agwọ ma na-elekọta ụdị ọrịa akụrụ dị iche iche, ma ihe gbasaara inyòchà, ịgbanwògharị na itinyegharị akụrụ.
Ọ kpọpụtasịrị ihe dị iche iche ọchịchị steeti ahụ mepụtagoro na ngalaba ahụike steeti ahụ iji kwàlite ezi ọnọdụ ahụike ụmụafọ steeti ahụ, ọkachasị site n’okpuru atụmatụ nchekwa ahụike steeti ahụ bụ Anambra State Health Insurance Scheme ASHIA’ nakwa site n’inwogharị ngalaba ahụike steeti ahụ n’izugbe.
N’okwu nke ya, onye na-ewu ụlọ ahụike ọhụụ ahụ, Dọkịta Chidolue kọwara na ebumnobi o jiri bagide n’ọrụ ahụ bụ iji metụ ndụ ụmụ mmadụ aka n’ụzọ dị mma ma belatakwa ihe isiike ụfọdụ n’ime ha na-agabiga, ọkachasị dịka o siri metụta ọnọdụ ahụike na akụrụ ha.
IGBO sị na ọ na-adị mma a gụrụ gụrụ a nọkọọ ma kpakọọ, maka na ọ bụ mmekọrịta ahụ bụ ụtọ nwanne.
Mmemme mkparịtaụka ahụ bụ nke weere ọnọdụ n’obi gọọmenti dị n’Awka, ma bụrụkwa nke ndị dị iche iche selitere isi n’ọchịchị steeti ahụ na na ngalaba nchekwa sonyere na ya.
O kwezịrị ụmụafọ Anambra na ndị bi na steeti ahụ nkwà ịga n’ihu hụ na a na-enwe ezi ọnọdụ nchekwa bụ ịgba na steeti ahụ, ma nchekwa ndụ, nchekwa akụnụba na nchekwa ihe dị iche iche ha si na ya achụta ego.
N’okwu nke ya, Brigadier General Adeyomo kọwàrà na ya bụ njem bụ nke ha na-abagide na mgbe na mgbe, ma bụrụkwa nke ebumnobi ya bụ iji kwàlite ntozuoke, nakwa iji mezupụta ihe iwu na-achị ọrụ agha ala Nigeria kwuru.
NDỊ otu Nigeria Union of Local Government Employees NULGE, ngalaba steeti Anambra nọ n’izuụka gara aga mee emume nke a kpọrọ NULGE weekwelfare day ma nyekwa ọtụtụ ndị mmadụ onyinye nkwanye ugwu Awards’.
Onyeisi NULGE na steeti Anambra bụ Comrade Chikwelu Adigwe kelere mmadụ niile maka mbọ ha n’ịhụ na emume ahụ gara nke ọma.O kwuru na ọ bụ ihe oke ọńụ na NULGE nọkọtakwara ọnụ mee emume ha ka ọ gachara ihe karịrị afọ iri.
N’ozi ya nke ọ gụpụtara n’obi gọọmenti okpuru ọchịchị Njikọka nke dị n’Abagana na Fraịdee ọnwa Novemba dị n’abalị iri na atọ, Adigwe kelere Chineke maka afọ ọma ya n’ebe ha nọ.Ọ kọwara na ọnọdụ ahụ bụ nke ndị NULGE ji anọkọrịta ma kpụọ onwe ha ọrụ.
O kelere aka na-achị steeti Anambra bụ Gọvanọ Willie Obiano maka mbọ na ịhụnanya ya n’ebe ndị ọrụ nọ.O chefughị onyeisioche Local Government Service Commission, Dọkịnta Peter Egenti na ndị igwe kọmịshọna ndị ọzọ.
N’akụkụ nke ya, Dọkịnta Nwadiogbu N.M, onyeisioche okpuru ọchịchị ime obodo Oyi, bụ onyeisioche emume ahụ ma sorokwa n’otu onye n’ime ndị e nyere onyinye nkwanye ugwu award’ toro onyeisioche NULGE na ndị ọrụ ya maka ịhazi emume ahụ ọzọ ka ọ gachara ọtụtụ afọ e mebeghị ya.
Comrade Baldwin Chukwuemeka Ibezim n’akụkụ nke ya toro ndị NULGE maka ọrụ ọma ha na-arụrụ ọha obodo ma kelekwaa ha maka inye nwunye ha onye nke ọ kowara ka nwaanyị na-agba mbọ nke ukwuu, onyinye nkwanye ugwu.
OTU nwoke gbara afọ iri isii na anọ aha ya bụ Willie Ogbu abụrụla onye nwa ya nwoke dulara mmụọ n’ike.Njinji ahụ jiri n’Aji nke dị n’okpuru ọchịchị Igbo Eze na steeti Enugu.
Ọ bụ nwa ya nwoke aha ya bụ Johnson Ogbu jiri anyike axe gbuo ya, ma lie ya n’ili emighi emi shallow grave n’akụkụ ugbo ojoko plantain plantation dị n’akụkụ be ha n’Umuidenyi.
Ka nne ya lọtara wee jụọ ya maka nna ya, Johnson gwara ya na ahụ adịghị ya na ọ gara ụlọọgwụ nke ọ kpọghị aha.
Otu onye ezinaụlọ ahụ kwuru sị Isi ya gbawara agbawa, ebe Johnson ji ihe ọzọ dị nkọ wee gbawaa afọ ya, tinyere akụkụ ahụ ya ndị ọzọ.
MINISTA na-ahụ maka njem ụgbọelu Minister of Aviation n’ala anyị Captain Hadi Sirika ekwela nkwa na ụgbọelu ga-amalitekwa ime njem obodo oyibo n’ọdụụgbọelu Akanu Ibiam International Airport, Enugu Mallam Aminu Kano International Airport, Kano na Port Harcourt International Airport, Omagwa tupu afọ abịa na njedebe.
O kwuru na ha na-agba mbọ ịhazi ihe niile otu o kwesịrị iji mee ka ihe dịrị ndị njem obodo oyibo mfe tupu oge emume ekeresimesi e ruo.
O gosipụtara afọ ojuju o nwere n’ihi ezi nghọta na mmekọrịta nke ndị ọnụ ruru n’okwu stakeholders n’ihe gbasara aviation’ nwere.
N’ozi nke Sirika gbasara n’ọnyanwudude twita, o dere na European airlines bụ ndị nke a kwụsịrị ọrụ n’oge gara aga ga-amalitekwa ọrụ, tinyere Qatar Airways.
NDỊ uweojii steeti Ogun anwụchịkọọla otu nwoke aha ya bụ Hunsu Sunday maka imetọ ma tụba nwa nwa ya gbara afọ iri na ise ime.
N’ihi ya, DPO nọ n’isi divishọn ahụ zipuru ndịuweojii bụ ndị gara wee nwụchikọọ ya bụ nwoke kpara arụ.
Sunday gwara ndịuweojii dịka a na-agba ya ajụjụ na ọ bụ eziokwu na ya na-edina nwa nwa ya ahụ mana ya amaghị na ọ dị ime.
Otu ọ sila dị, Kọmishọna ndịuweojii steeti ahụ bụ Edward Awolowo Ajogun enyela iwu ka a hafee nwoke ahụ n’aka Anti Human Trafficking and Child Labour Unit nke State Criminal Investigation and Intelligence Department maka ịga n’ihu na nnyocha na ikpe.
ODEAKWỤKWỌ ọkpụtọrọkpụ Permanent Secretary Federal Ministry of Education, Sonny Echono e kwuola na a na-achụsịsị ndị etozughị etozu na ngalaba nkuzi ala anyị Nigeria Teaching Service.
Echono kwupụtara nke a na Satọdee gara aga n’Abuja dịka ọ na-eleta ka 2020 October Diet Batch B Teachers’ bụ nnukwu ule ndịnkuzi Professional Qualifying Examinations si aga.
NWATA nwaanyị na-eme ihe egwuregwu comedy aha ya bụ Emmanuella e meela ka ọchị waa nne ya n’ihu dịka ọ rụụrụ ya ụlọ.
Ya bụ nwata gbara afọ iri a maara nke ọma banyere ihe ọ na-eme na Mark Angel Comedy’ gbara foto banyere ụlọ ahụ n’anwụ n’ọnyanwudude instagram’.
O kwuru sị Arụrụ m ụlọ a maka nne m.Maka ekpere niile, njali na nkwado.Mummy, ama m na i kwuru na ị chọrọ obere ụlọ dị mma a portable house, ya bụ nke a.
Ọ gara n’ihu kwuo sị Mana gbaghara m, aga m arụcha nnukwu ụlọ mansion gị afọ ọzọ.Enwela nsogbu, ọ gaghị eme ka ị gaa ọkụ ala mmụọ.Super Christmas Mummy m.Ahụrụ m gị n’anya.
Obere Emmanuella malitere ime ihe egwuregwu comedy’ oge ọ dị afọ ise.A kọwara na ọ bụ dịka ọ gara njem ezumike ezinaụlọ ka o zutere Angel bụ onye nke chọrọ ụmụaka maka ihe egwuregwu comedy’ ọ na-eme.
Òkù arịrịọ bụ nke a kpọrọ site n’ọnụ onyeisi ọchịchị obodo ahụ, bụ Maazị Anthony Okechukwu n’okwu ọ gwàrà Ka Ọ Dị Taa bànyere ọnọdụ mbize ahụ ọkachasị ugbua udummiri chịkpugoro ụkwụ n’ime ụlọ.
Ibo Ebenator so n’otu n’ime mbize dị iche iche kacha agbasàwanye ma na-ezekwa eze na steeti Anambra, ma sorokwa n’otu n’ime mbize kachara mie ímì na mpaghara ndịda-ọwụwa anyanwụ ala Nigeria.
A KPỌKUOLA ndị Igbo ka ha na-akwàdo ma na-akwàlite asụsụ ha, ka o wee ghàra ifùnahị ya, maọbụ nwụọ, dịka ndị otu UNESCO buru n’amụma.
Oku a bụ nke a kpọrọ site n’ọnụ onye chọpụtara ma bụrụkwa onyeisi òtù Sụwakwa Igbo, bụ Ọkammụta Pita Ejiọfọ, n’okwu ya na mmemme otu ụbọchị a chịkọbara site n’aka ọba akwụkwọ Ọkammụta Kenneth Dike dị n’Awka, maka ịkwalite asụsụ na omenala Igbo.
Ọ kọrọ akụkọ banyere etu o siri bagide na njem mgbasa oziọma maka ịkwado asụsụ Igbo n’ahọ 2002, ma kwaa arịrị banyere etu ndị Igbo sizị agbakụta asụsụ ha azụ ma na-asụzị asụsụ bekee na asụsụ ndị ọzọ.
Dọkịta Udeze kwàra arịrị etu ndị nkụzi n’ụlọakwụkwọ dị iche iche, na ndị nne na nna bụ ndị Igbo esighị asụrụ ụmụ ha asụsụ Igbo, ma na-egbochikwa ndị mmadụ ịsụrụ ha ya bụ asụsụ Igbo ma n’ụlọakwụkwọ ma n’ezinụlọ ha dị iche iche.
IGBO sị na ọ na-abụ a na-etiwu, ọ ná-arịpụtasị, ị mara na ihe a na-etiwu agwụbeghị ebe o si apụta.
Ka ọ dị taa, ndị uweojii steeti Anambra nọrọ na nsonso a wee nwụchie mmadụ abụọ a na-enyo enyo na ha bụ ndị ohi, ma bụrụkwa ndị na-eyi ụmụ mmadụ egwù na mpaghara ebe dị iche iche n’Ọnịchà nà gburugburu ya.
Dịka onye na-ahụ maka mmekọrịta ọhaneze na ndị uweojii na steeti Anambra, bụ SP Haruna Mohammed siri kọwaa site n’ozi ọ kụpụụrụ ndị nta akụkọ ụbọchị na nsonso a, ndị uweojii ahụ jikwàrà égbè wee sụọ ndị ahụ kọtọkọtọ oge ha na ha na-akwàrịta mgbọ ụbọchị ahụ.
O kwuru na ha bụ ndị uweojii nọrọ na mgbede ụbọchị iri na abụọ nke ọnwa a, wee nweta òkù ekwentị mberede nà ndị ohi abụọ bú egbè nọ na mpaghara striiti Ibekwe dị na Inland Town’ nke Ọnịchà, wee na-ezu ohi ma na-eyikwa ndị mmadụ égwù.
Ihe dị iche iche e nwekọtara n’aka ndị ahụ gụnyèrè egbe ha ji akpa ike, ọgbatumtum ha ji ezu ohi, na ụgbọala a na-enyo ényò na ha zuru ya ezu.
O kwere nkwà na ụlọọrụ uweojii steeti ahụ ga-aga n’ihu inye ụmụafọ steeti ahụ steeti ahụ ezi nchekwa bụ ọkacha mma, ma chụkwa mpụ na arụrụala ọsọ na steeti ahụ.
O nyekwara ndụmọdụ ka onye ọbụla hie asaa n’anya n’ihi ihe dị iche iche na-eme ugbua.Ọ gwakwara onye ọbụla ka ọ kpọtụrụ ha bụ ndị uweojii site n’akàrà ekwentị 07039194332 oge ọbụla ọ hụtara maọbụ dabà na n’ọnọdụ dị añaa, iji gbatara ya ọsọ enyemaka.
OTU onye zutere ọnwụ mberede ya na nsonso a, dịka otu nnukwu ụgbọala nwèrè ihe mberede okporo ụzọ n’Ụmụnze, dị n’okpuru ọchịchị Orumba South nke steeti Anambra.
Onye na-ahụ maka mgbasa ozi n’ụlọọrụ na-ahụ maka njem awele okporo ụzọ, bụ ụlọọrụ Federal Road Safety Corps’ ngalaba ya nke steeti Anambra, bụ RC Kamal Musa bụ ya mèrè ka ụwa mara nke a site n’ozi ọ kụpụrụ banyere nke ahụ.
N’akụkọ dịkwa ka ibè ya, mmadụ ruru iri n’ọnụọgụgụ nọkwara na nsonso a wee nweta mmerụahụ n’ihe mberede okporo ụzọ dapụtàrà na njikọ ụzọ Eze Ụzụ dị n’Awka bụ isi obodo steeti Anambra, oge nnukwu ihe mberede ọzọ dapụtàrà na mpaghara ebe ahụ.
O kpekwazịrị ka mkpụrụobi onye nwụrụ anwụ zuo ike na ndokwa, ma kpee ka ndị nke nwetara mmerụahụ gbakere n’oge adịghị anya.
ALA Igbo nwere ụdị ofe ha na-esiri nwaanyị mụrụ nwa ọhụrụ.Ofe ahụ na-enye aka ekpocha ahụ nwaanyị ahụ maka na ụda a na-etinye n’ofe ahụ bụ ọgwụ.
Ihe ndị a ka e ji esi ofe ahụ ụda, mkpụrụ ụzịza kpọrọ nkụ, ose mkpọ, okpenyị, ịra, azụ ọkpọnkụ maọbụ anụ a miri amị, akwụkwọ ụtazị na okporoko.A dịghị etinye mmanụ n’ofe ahụ.
CHUKWUEMEKA Morocco Maduka bụ ochie dike n’iti egwu.Onwụ ya bụ nnukwu ihe nwute n’ebe ndị Igbo, tinyere ala Nigeria gbaa gburugburu nọ.Odogwu nwoke a bụ a kwaa akwụrụ n’egwu ekpiri highlife bidoro iti egwu na nwata mgbe ọ dị afọ iri na abụọ.
Tupu ọnwụ ya ka ọnwa Oktoba dị n’abalị iri abụọ na iteghete n’afọ a bụ 2020, e kwuru na ọ bụ ya bụkarichara okenye na ndị niile na-eti egwu na mpaghara South East’.
Ọ bụ eziokwu na nna ya enyeghị ya nkwado na njem iti egwu ya, ma otu o sila dị aha ya dara ụda n’ụdị egwu Igbo pụrụ iche ọ na-eti, egwu ifo ụdị nke a maara dịka egwu ekpiri.
Ọ bụghị sọọsọ na ọ kwalitere ma gbasaa egwu ekpiri kama o buru ya gaa mba ụwa dị iche iche, ndị gụnyere United States, United Kingdom, South Africa, China, Malaysia, Cameroon na Ghana.
Maduka gbara afọ iri asaa na isii tupu ọ laa mmụọ.Ọ bụ onye Ukwulu nke dị n’okpuru ọchịchị Dunukofia na steeti Anambra.Afọ a bụ afọ iri isii 60th anniversary ọ malitere iti egwu.
STEETI Anambra emekwakwa ka o si eme site n’ituru ugo onye mbụ n’ule 2020 National Common Entrance Examination’, bụ nke ụlọọrụ National Examinations Council NECO wepụtara mpụtara ya.
IGBO sị na ọ na-abụ e jide ibe ji n’aka, a sàá agụụ okwu maka na ọ na-abụ onye rie, ọ mụrịa.
Aka na-achị steeti Anambra, bụ Gọvanọ Willie Obianọ nọrọ ụnyaahụ wee gbapee amụmà ịkọ ọrụ ugbo ọkọchị nke ahọ 2020 n’ime steeti ahụ.
Mmemme ịgbape amụmà ọrụ ugbo ahụ bụ nke weere ọnọdụ n’ama egwuregwu Alex Ekwueme dị n’Awka bụ isi obodo steeti ahụ, ma bụrụkwa nke ọtụtụ ọrụ gọọmenti, ndị ọrụ ugbo, nakwa  ndị e ji okwu ha agba ìzù na ngalaba dị iche iche na steeti ahụ sonyere na ya.
N’okwu ya oge ọ na-agbape ya bụ amụmà ọrụ ugbo, Gọvanọ Obianọ mère ka a mara na ọrụ ugbo so n’otu ihe ọchịchị ya kacha etinye uchu na ya, ma kpọpụtasịkwa ihe dị iche iche ọchịchị ya megoro na ngalaba ọrụ ugbo steeti ahụ kemgbe ọ batara n’ọkwa ọchịchị.
Ọ kọwara ọrụ ugbo dịka ihe bara oke uru ma dịkwa oke mkpà na mmepe obodo ọbụla, n’ihi na ọ bụghị naanị na ọ na-enye ego, kama na ọ na-emekwa ka nri na-adị gbàànyụụ oge ọbụla, ma na-akwàlitekwa mmepe obodo.
O kwuru na ya bụ amụmà ịkọ ọrụ ugbo ọkọchị ga-enye aka ime ka a na-akọpụta nri gwòògwòò na steeti ahụ, ọbụladị ma ugbua a banyegoro n’oge ọkọchị.
Ya bụ gọvanọ nọkwazịrị na mmemme ahụ wee kesàá ego mgbazinye maka ịkọ ọrụ ugbo ahụ sitere n’aka gọọmenti etiti nyégara ndị soro rite uru na ya n’ime steeti ahụ, maka ịkwàlite ọrụ ugbo ha.
Ya bụ ego mgbazinye bụ nke dị ijeri naịra abụọ ma bụrụkwa nke e kesààrà mmadụ ruru puku isi n’ọnụọgụgụ.
NGALABA na-ahụ maka ụmụnwaanyị na ụmụaka Ministry of Women and Children Affairs na steeti Anambra azọpụtala mmadụ abụọ isi adịghị mma n’Onitsha, otu n’ime ha bụ nwaanyị dị ime,ebe onye nke ọzọ bụ nwoke.
N’okwu ya, Mezue, onye nke nwere ezi afọ ojuju banyere ije ahụ, ọ kachasị ọnọdụ nwata nwaanyị ahụ dị ime kwuru na a ga-elekọta ya anya nke ọma ganye na ọ mụọ nwa.
ỤLỌỌRỤ mba America n’ala anyị, The United States Embassy Nigeria’ etoola dọkịnta onye Nigeria bụ Onyema Ogbuagu maka mbọ ya n’ịhụ na e nwetara ọgwụ na-ahụ maka korona COVID-19 vaccine n’America.
N’ozi ya na mgbasaozi ọgbara ọhụrụ tweeter,’ US mission n’ala anyị kwuru sị, ndị Nigeria na-atụnye ụtụ ha n’ebe ụwa nọ n’ụzọ dị iche iche.Okpu anyị dị n’elu n’ebe Dọkịnta Onyema Ogbuagu na Yale nọ, onye nyere aka mepụta COVID-19 vaccine.
Ọ bụ otu onye n’ime ndị nọ n’isi na nchọcha research na Pfizer bụ ụlọọrụ na-arụpụta ọgwụ na USA maka COVID-19 vaccine na mba ahụ.
Ọ kpọpụtasịrị ụfọdụ ihe dị iche iche nwa amadi ahụ mepụtàgoro na dayọsiisi ahụ n’ime ahọ iri gara aga, ma kpee ka Chineke gaa n’ihu idu na ịgbà ya ume.
N’okwu nke ya, Achbishọọpụ Ibezim mere ka a mara na ndụ ya jupụtara n’akụkọ ọgbụgba àmà, mee ka a mara na ọrụ ụka akụzierela ya ọtụtụ ihe ọbụladị dịka o kèlèrè Chineke maka odudu ya na ọrụ ebube Ya n’ime ndụ ya dịka onye ọrụ ụka.
A nọrọ na mmemme ahụ wee waa achịcha bekee maka oke ụbọchị ahụ, bụọ abụ otutu dị iche iche, ma tụkwara Chineke mmamma, mee emume ịkụ ngazị n’eze, tinyéré ihe ndị ọzọ e mere, nke mezịrị ka ya bụ mmemme zaa aha a kpọrọ ya.
IGBO sị na ọ na-abụ ọkọ kọba mmadụ, o jekwuru ibe ya, mana ọ kọba anụmanụ, ọ chọba ukwu osisi.
Ka ọ dị taa, ụmụakwụkwọ na-ahazi asọmpi Hult Prize’ na mahadum Nnamdị Azikiwe Unizik dị n’Awka, n’ime steeti Anambra akpọtụrụla ụlọọrụ Anambra Newspapers and Printing Corporation ANPC’ ma rịọ njikọaka ya n’ịgbasa ozi banyere asọmpi ahụ nke ahọ a.
Onyeisi òtù nhazi asọmpi ahụ a maara dịka Hult Prize Foundation’ na mahadum UNIZIK, bụ Maazị Ava Somtoochukwu bụ ya kwupụtara nke a oge ọ bịara kpọtụrụ onyeisi ANPC ahụ bụ Maazị Chuka Nnabuife n’isi ụlọọrụ ahụ dị n’Awka.
Ọ sị na asọmpi ahụ bụ asọmpi ụmụakwụkwọ n’ogoogo mba ụwa, nke ọ bụ onye chịrị mba US n’oge mbụ, bụ Bill Clinton na-akwàdo ya, ma kwuo na onye ọbụla tuuru ugo na ya n’ogoogo mba ụwa ego nrite dị otu nde dọlà 1m.
Ọ rịọzịrị njikọaka ụlọọrụ ANPC maka njikọaka ha n’ịgbasa ozi banyere ya bụ asọmpi ahụ, iji mee ka ụmụakwụkwọ mahadum ahụ mee nke ọma ma ruo n’ogoogo ikpeazụ na steeti ahụ.
Na nzaghachi, onyeisi ụlọọrụ ANPC bụ Maazị Chuka Nnabuife nabàtàrà nwa amadi ahụ na ebumnobi o jiri bịa.O mere ka a mara na ụlọọrụ ahụ bụ ụlọ mbipụta akwụkwọ akụkọ National Light Newspaper’, Ka Ọ Dị Taa, na SportslightXtra’, tinyere ọtụtụ ihe dị iche iche ụlọọrụ ahụ na-eme.
ONYEISI ụlọakwụkwọ vice chancellor Chukwuemeka Odumegwu Ojukwu University COOU bụ Ọkammụta Greg Nwakoby adọọla ndị na-anya ọgbatumtum e ji akpa ego ọkada tinyere ndị na-anya ụgbọala aka na ntị ka ha kpachara anya ha banyere otu ha si agbagharị n’okirikiri ụlọakwụkwọ ahụ.
Ọkammụta ahụ kwuputara nke a n’ihi ọtụtụ ihe mberede nke dapụtara n’okporoụzọ Igbariam bụ nke gburu ọtụtụ ụmụakwụkwọ.O kwuru na ndị nlekọta ụlọakwụkwọ ahụ azọpụla ụkwụ ije iji wee na-enyocha oke waawaawaa ndị ọgbatumtum na ụgbọala na-agba n’okirikiri ahụ.
N’okwu ọ gwara ndị ntaakụkọ, Ọkammụta Nwakoby kwara arịrị maka ndụ ndị a tufuru n’ihe mberede ndị ahụ niile mere nụ, ọ kachasị nke ụmụakwụkwọ COOU, bụ nke ọ kọwara dịka oke ihe nwute na ihe ịgba anya mmiri ma kpee ekpere ka Chineke nabata mkpuruobi ha.
O kwere nkwa na site n’ụkwụ ije ha zọpụgoro iji gbochie ihemberede idakpokwa ụmụakwụkwọ maọbụ onye ọbụla n’okirikiri ụlọakwụkwọ ahụ na site n’amara Chineke ọ gaghị emekwa ọzọ.
Dịka o siri kwu, ndị nlekọta ụlọakwụkwọ ahụ amalitela ozugbo site n’iweta ihe ndị ga-eme ka ihe mberede ahụ kwụsị dịịrụ ihe ngbochi waawaawaa bumps n’okporoụzọ Igbariam wee ruo n’ụlọakwụkwọ ahụ na ihe ọmụmụ nkuzi re-orientation n’ebe ndị na-anya ọgbatumtum banyere otu e si agba n’okporoụzọ.
N’otu aka ahụkwa, e nyekwara ndị na-anya ụgbọala n’ogige ụlọakwụkwọ ahụ ntuziaka dị egwu ma kwuo na onye ọbụla dara iwu ndị ahụ ga-agba egwu ọbụla a kụụrụ ya.
Ọkammụta Nwakoby dịka ọ kpọkuru mahadum ahụ ka ha kpeere ụmụakwụkwọ ndị ahụ tufuru ndụ ha ekpere ka ha zuo ike n’udo, rịọkwara Chineke ka ọ kasie ezinaụlọ ha obi.
ỌCHỊCHỊ steeti Anambra ga-ele ọbịa na mmemme nkwanye ùgwù a kpọrọ Educational Icon Award’ nke ahọ 20202021, bụ mmemme nkwanye ùgwù maka ndị bụ ọkaibe na mmụta nakwa ndị tụnyegoro ụtụ n’ụzọ dị iche iche n’ịkwàlite ọnọdụ mmụta.
Dịka o siri kọwaa, ebumnobi mmemme nkwanye ugwù ahụ bụ iji merùbe ma gbàkwa ha ume, bụ ndị dị iche iche tụnyegoro ụtụ ma nye nkwàdo pụtara ìhè n’ịkwàlite ọnọdụ mmụta, ya na ụlọakwụkwọ na ụlọọrụ dị iche iche megoro nke ọma n’ihe gbasaara mmụta.
Maazị Nebo kèlèkwàzịrị ọchịchị steeti Anambra, nke Gọvanọ Willie Obianọ nọ n’isi ya, ma kèlékwa Kọmishọna na-ahụ maka agụmakwụkwọ dị àlà na steeti ahụ, bụ Ọkammụta Kate Omenụgha maka ịnabata ha, ikwete nakwa iso ha wee hazie ma buo ya bụ nnukwu mmemme.
N’okwu nke ya, otu onye n’ime ụmụakwụkwọ ná-ésònye n’asọmpi edemede nke ụmụakwụkwọ, ma bụrụkwa nwata akwụkwọ Eagle Power College, Awka’ bụ obere Maazị Chukwunemerem Ike, kọwara ya bụ atụmatụ nkwanye ùgwù na asọmpi dịka nke magburu onwe ya.
Ọ kpọkuzịkwara ụmụakwụkwọ ndị ọzọ esonyèbèghị n’asọmpi ahụ ka ha mee ngwa gaa n’ebe ndị ahụ e kwuru ga debánye aha ha ugbua, maka na ọchụpụrụ onwe ya n’ụgbọ adịghị mma ịsị na ụgbọ eruteghị ya.
Mmemme nkwanye ugwu Education Icon Award 20202021’ a bụ agba nke anọ ya, ma bụrụkwa nke a kpọrọ Ụbọchị Nnọkọ Nke Anyị Na Gọvanọ Obianọ ma a tụgharịa ya n asụsụ Igbo.
Ndị nhazi ya bụ mmemme ka ga-ekwupụta mgbe na mpaghara ebe ya bụ mmemme nke ahọ a ga-ewere ọnọdụ n’ime steeti Anambra.
A KỌWAALA ọba akwụkwọ ọhaneze dịka nke nwere nnukwu ọrụ pụrụ iche dịịrị ya n’imezùpụta ebumnobi ọkpụtọrọkpụ pụrụ iche nke otu mba ụwa United Nations wepụtàrà, bụ nke a maara na bekee dịka Sustainable Development Goals SDGs’.
Ya bụ mmemme nke isiokwu ya bụ Ọrụ Dịịrị Ọba Akwụkwọ Ọhaneze n’Imezùpụta SDGs bụ nke ọ bụ ọba akwụkwọ steeti Anambra chịkọbara, ma bụrụkwa nke weere ọnọdụ n’ụlọ ezumezu ọba akwụkwọ ahụ dị n’Awka, bụ isi obodo steeti Anambra.
N’ozi nnọọ ya, onyeisi ọba akwụkwọ steeti Anambra, bụ Dọkịta Nkechi Udeze kọwara ọba akwụkwọ ọhaneze dịka mahadum ọha mmadụ, bụ ebe mmadụ ọbụka pụrụ ịga gụọ akwụkwọ ma nwetakwa ọgụgụisi na mmụta n’efu, n’agbànyèghị okpukperechi, ogoogo onye ahụ maọbụ ọnọdụ ya n’obodo.
N’okwu nke ya, Kọmishọna na-ahụ maka mgbasaozi na ịkụziri ọhaneze ihe ha kwesiri ịma, bụ Maazị C-Don Adinuba mere ka a mara na gọọmenti steeti ahụ na-amà amụmà ime ka ọba akwụkwọ steeti ahụ bụrụ ọkachamma na mba Afrika.
A nọrọ na mmemme ahụ wee nye nkụzi dị iche iche dabàrà n’isiokwu mmemme ahụ, bụ nke nke e nyere site n’aka Nkem Osuigwe, Dọkịta Airen Adetimirin, Oriakụ Neemat Days Abdulrahmim, na Dọkịta Ezra Shiloba.
NDỊ ọrụ uweojii n’ime steeti Anambra nọrọ na nsonso a wee nwụchikọọ otu nwaayị maka ịkpa nkàtà ire nwa ya ọ mụrụ ọhụrụ ego dị otu narị, puku naịra na iri ise N150,000 n’ihi agụụ na ihe isi ike.
Nke a bụ nke e mere ka ụwa mara site n’ọnụ SP Haruna Mohammed, bụ onye na-ahụ maka mmekọrịta ọhaneze na ndị uweojii n’ime steeti Anambra, bụ onye kụpụrụ ozi na nsonso a bànyere arụrụala ahụ na mnwụchi ahụ a nwụchiri ya bụ nwaanyị.
ỤLỌỌRỤ gbanụgbanụ, The Lagos State Task Force on Environment and Special Offences’ erefuola auction ụgbọala iri anọ na anọ nke ndị nwe  ha dara iwu okporoụzọ site n’ịgba ebe ha ekwesịghị ịgba one-way, na mpaghara steeti ahụ dị iche iche.
Otu o sila dị, ọ gara n’ihu kwuo na dịka a hapụụrụ gọọmenti ụgbọala ndị ahụ na iwu kwuru na a ga-erefusị ha mana ha ga-anata ikike site n’aka ụlọikpe nke ha mekwara ma nweta.
O kwuru sị Ka nke ahụ gachara, anyị gbasara ozi ma mee ka ndị mmadụ mata, ọ kachasi ndị nwe ụgbọala ndị ahụ, ka ha bịa taa maka irefu ụgbọala ndị ahụ.
Taofiq kọwara na ọ dị mkpa ime ka ndị na-anya ụgbọala na ọgbatumtum bụ ndị na-anya otu ọ sọrọ ha mata na e nwere iwu na Lagos.
Ọtụtụ ndị ahụ a chọrọ irefu ụgbọala ha ka e kwuru na ha bịara ụbọchị ahụ ka ha mata ma ha ọ ga-enwetakwa ụgbọala ndị ahụ bụ nke ha n’oge gara aga, dịka a na-achọ irefusị ha.
Ọ tokwara mbọ nke onyeisi ọrụ gbanụgbanụ na steeti ahụ bụ CSP Olayinka Egbeyemi n’ịhụ na a napụtara steeti ahụ n’aka ndị na-ada iwu njem okporoụzọ.O kwuru na o kepụtara otu ndị na-ahụ maka ndị na-agba n’ụzọ bụ ndị o kesara na mpaghara steeti ahụ dị iche iche.
Ya mere, o kwuru na ụgbọala ndị ahụ e refuru bụ ka e were dọọ ndị mmadụ aka na ntị ka ha gbaara ịda iwu okporoụzọ ọsọ, ma na-eleru anya nke ọma mgbe ha na-agba n’ụzọ.
AJỌ ihe mberede okporo ụzọ dị oke égwù dapụtàrà ọzọ na steeti Anambra, wee taa isi mmadụ isii, merụọkwa mmadụ iri na otu ahụ.
RC Kamal Musa, bụ ọnụ na-ekwuru ụlọọrụ Federal Road Safety Corps FRSC’ na steeti Anambra, bụ ya kwupụtara nke a n’ozi ọ kụrpụụrụ ndị nta akụkọ bànyere ya bụ ihe mberede okporo ụzọ.
O kwuru na ọgụọgụgụ mmadụ nọ n’ime ụgbọala abụọ ahụ dị iri na asaa ụmụnwoke iri na otu, na ụmụnwaanyị isii mana ụmụnwaanyị niile ahụ nwụrụ anwụ, ebe ụmụnwoke iri na otu ahụ nwètàrà mmerụahụ n’ụdị dị iche iche.
Ndị ọrụ FRSC buruzịkwara ndị ahụ nwetara mmerụahụ wee gaa n’otu ụlọọgwụ dị n’Ogidi maka inye ha ọgwụgwọ, ebe a dọnyezịkwara ozu mmadụ isii nwụrụ anwụ n’ụlọ nchekwa ozu, oge dọkịta lelechaara ha ahụ wee kwuo na ha anwụọla.
E kwela ka ha nọọ ogologo oge na gburugburu ahụ ha anabataghị tupu ị tulie ha elu maka mfeli.
ỌKỌCHỊ gwara ndị na-akpara ala nna ya ka ha jisie ike, mana ọ bụ mgbe nwanne ya nwoke bụ udummiri batara, o were aka ya kwuo ebe ókè ala siri dị.
N’ịgbasò nke ahụ, gọọmentị steeti Anambra awụchiela n’Ọnịsha, wèé màlite ịnapụtasị àlà ya dị iche iche ụfọdụ ndị mmadụ iwu akwadòghị kpààrà ma rụọ ihe na ya, dịkà à gà-asị na ọ bụ ala obi ha.
Ọrụ ịnapụtàsị ala ahụ bụ nke a bagidèrè na ya site n’aka ụlọọrụ Anambra State Physical Planning Board ANSPPB site na njikọaka ụlọọrụ nchekwa na ụfọdụ ụlọọrụ ndị ọzọ dị iche iche.
Ndị òtù ọrụ ahụ nọkwazịrị n’ụbọchị ahụ wee kàá ụfọdụ ụlọ akàrà nkụtù na mpaghara Water Works and Savoy, Onitsha’ ebe ndị mmadụ iwu akwadòghị rụrụ ihe dị iche iche n’ala gọọmenti.
ỌTỤTỤ karama mmanya adịghị n’ime ha kụgwòsiri n’Ọnịsha dị na steeti Anambra na nsonso a, dịka otu nnukwu ụgbọala gwongworo e ji ebu mmanya nwèrè ihe mberede okporo ụzọ.
Nke a bụ nke e mere ka ụwa mara site n’ozi a kụpụrụ nsonso a site n’aka onye na-ahụ maka mgbasa ozi na ịkụziri ọhaneze ihe ha kwesiri ịma n’ụlọọrụ Federal Road Safety Corps’, FRSC ngalaba steeti Anambra, bụ Oriakụ Edor Florence.
Ndị ọnọmgbeomere na-akọwa na ọ bụ ịgba oke ọsọ kpatara ihe mberede okporoụzọ ahụ, bụ nke dapụtara oge nnukwu ụgbọala ahụ pụnahịrị onye na-anya ya n’aka, wee danyeziere ụgbọala abụọ ndị ọzọ ọtụtụ karama wee dàá ma laa n’iyì.
Ndị ọrụ FRSC wụchazịrị n’ebe ahụ ozigbo wee malite ibughasị ihe na ụgbọala ndị ahụ n’ụzọ, iji hụ na e nweghị agbakata akwụrụ n’ebe ahụ.
Kaosiladị, mmadụ ise nwoke anọ na otu nwaanyị nọ n’ime ụgbọala atọ ahụ ihe mberede ahụ metụtara enweghị onye ọbụla tụfuru ndụ ya maọbụ nweta ihe mmerụahụ ọbụla.
OTU ndị na-achụ nta Hunters Group of Nigeria na steeti Kogi anwụchịkọọla ndị ntọrị isii ma tọhapụ mmadụ iri na iteghete ha ji na njịkọ ụzọ Kabba, dị n’okpuru ọchịchị Adavi.
Onyeisioche otu ahụ, Maazị Inusa Batue n’okwu ọ gwara ndị ntaakụkọ kwuru na aka ndị ntọrị ahụ dị n’ofufu ndị mmadụ na-efu n’ogbe ahụ na nsonso a.
O kwuru sị Anyị nwetara ozi na a tọọrọ ụfọdụ ndị njem.Ya mere, anyị haziri onwe anyị wee wakpo ha n’ebe ahụ e kwuru na ha nọ wee buso ha agha dị egwu.Anyị gbara otu n’ime ha egbe, ebe ndị ọzọ gbara ọsọ.
Anyị mechara nwụchikọọ mmadụ isii n’ime ndị ntọrị iri na abụọ mana anyị na-ekwusi ike na anyị ga-anwụchikọkwu mmadụ isii fọrọnụ.
Ihe ndị e nwetere n’aka ndị ntọrị ahụ bụ egbe, ụmụaka abụọ, akwa njirimara ndị agha na ekwentị asatọ tinyere ihe ndị ọzọ.
Otu n’ime ndị ntọrị ahụ a nwụchịkọrọ kwuru sị na ha dị iri na abụọ n’ọnụọgụ bụ ndị tọọrọ ndị njem n’ụzọ si Lokoja gaa Okene.Na ha anatala otu nde naịra na ọkara N1.5 million tupu ndị na-achụ nta anwụchikọọ ha.
Otu onye n’ime ndị ahụ a tọọrọ bụ Maazị Magaji Francis kwuru sị na ha si Lagos aga Adamawa mana ka ha rutere njikọ ụzọ Kabba ndị ntọrị kwụsịrị ụgbọala ha, tọrọ mmadụ anọ n’ime ha.
O kwuru sị Ha họọrọ anyị mmadụ anọ ma hapụ ọkwọ ụgbọala na ndị njem ndị ọzọ.Ha weere ekwenti anyị dịka ha na ezinaụlọ anyị kwụchara, ebe ha kwuru na a ga-akwụ ha nde naịra iri ise N50 million.
Ọ gara n’ihu kọwaa na ndị ahụ tọọrọ ha bụ ndị Fulani, na ha ji mma tie ha gwoogwoo, kwụọ ha agụụ, kechie ha ma yie ha egwu na ha na-egbu ha ma ọ bụrụ na ikwunaibe ha akwụtaghị ụgwọ ahụ a gwara ha kwụọ.
Otu o sila dị, onyeisioche okpuru ọchịchị Adavi, Maazị Joseph Salami, onye gara leta ọtụtụ ndị njem ahụ n’ụlọọgwụ toro otu ndị na-achụ nta HGN na ndị ọrụ nchekwa ndị ọzọ maka mbọ ha iji gbochie arụ n’okirikiri ahụ.
ỤGBỌALA trọọkụ akwọriela opekata mpe ndị ọrụ labourers dị iri na ise n’ọnụọgụ na mba India n’ụzọ ụtụtụ Tuzdee, ebe ha na-arahụ ụra n’akụkụ ụzọ.
ỤLỌIKPE ukwu dị n’Ado-Ekiti na steeti Ekiti atụọla onyeisi ndịuweojii osote kọmishọna na onye na-edoziri ya ụgbọala mechanic nga mkpụrụọka life imprisonment.
Peter kọwara na ọkwọ ụgbọala ahụ ejikwatazighi ụgbọala ya dịka ọ kụtụuru  okpete sugar cane bụ nke si na traktọ e bu ya wee soputa isi dịka traktọ ahụ na-abịa n’ihu ya.Ka ọ dị ugbua, ọkwọ ụgbọala ahụ so anatakwu ọgwụgwọ n’ụlọọgwụ.
Otu o sila dị, Prime Minister Narendra Modi akasiela ndị ihe metụtara obi ma kwuputa na a ga-etiri ha aka n’obi compensation, bụ ezinaụlọ ndị ahụ nwụrụ anwụ tinyere ndị merụrụ ahụ.
Ndị uweojii nyochara okwu ahụ gbara ama na a chọtara ụgbọala ahụ n’ezinaụlọ Akubo Aboye, onye nke kwuputara na ya gotere ụgbọala Hilux Van ahụ site n’aka odozi ụgbọala ya bụ onye nwetara ya site n’aka ndị ntọrị mmadụ.
Ya mere, ọkaikpe, Justice John Adeyeye dịka ọ tụlechara okwu mara mmadụ abụọ ahụ ikpe, wee tụọ ha nga mkpụrụọka.
Ka ọ dị taa, ọchịchị steeti Anambra etòóla ụlọọrụ Rotech Energy Services Limited’ maka ọrụ mmepe dị iche iche ha na-arụ n’ime steeti ahụ, ọkachasị ogige ebe obibi ahụ a kpọrọ Anambra Luxury Place Estate, Nkwelle-Ezunaka’, bụ nke nyegoro aka n’ịkwàlite ọnọdụ mmepe steeti ahụ.
Gọọmenti Anambra kwupụtara ma nye òtùtó a oge a gara ileta ka ọrụ si aga na mpaghara ebe ahụ a na-arụ ogige ebe obibi Anambra Luxury Place Estate’ ahụ na Nkwelle- Ezunaka dị na mpaghara okpuru ọchịchị ime obodo Oyi.
Ọ bụ Kọmishọna na-ahụ maka ewumewu ụlọ na steeti ahụ, bụ Dọkịta Michael Okonkwo, na onyeisioche ụlọọrụ Anambra State Investment, Promotion and Protection Agency, ANSIPPA’, bụ Maazị Jide Ikeakor nọchitere anya gọọmentị steeti Anambra na njem nleta ọrụ ahụ.
Ọ kpọpụtasịkwara uru dị iche iche ogige ebe obibi ahụ ga-ewèta, ọkachsị dịka o siri metụta ime ka ndị Anambra nwee ogige ebe obibi bụ ịgbà ma nwekwa ihe dị iche iche e ji enyere ndụ aka, ikewàpụta ohere ọrụ nye ndị ntorobịa, na ịkwàlite ọnọdụ mmepe steeti n’izube.
Ọ gara n’ihu kwuo na Anambra bụ steeti kachara nwee ezi ọnọdụ dị larịị ugbua maka iwunye akụnụba, ịzụ ahịa, ịrụ ọrụ, na iji ego achụ ego n’ụzọ dị iche iche iwu kwàdoro.
N’okwu nke ya, Kọmishọna na-ahụ maka ewumewu ụlọ na steeti ahụ, bụ Maazị Michael Okonkwo kọwara ogige ụlọ ebe obibi ahụ dịka atụmatụ ọrụ magburu onwe ya, ma kọwakwa ya dịka nke kwesiri nñomi.
O kwuru na ụlọ ahụ ga-enye aka ibèlàtà nsogbu enweghị ụlọ ebe obibi na steeti ahụ, tinyere ọtụtụ úrù ndị ọzọ dị iche iche ọ ga-ewèta.Ọ jakwazịrị ụlọọrụ ahụ ike ma gwa ha ka ha jisie ike n’ọrụ.
ONYEISI ndị uweojii n’ala anyị Inspector General of Police Mohammed Adamu akpọkụọla ndị dịbịa oyibo ka ha buru ụzọ na-agwọ ndị mmadụ a gbara egbe tupu ha amalite naba akwụkwọ ikike si n’aka ndị uweojii police report.
Ụlọọrụ ndị uweojii The Nigeria Police Force nọ na nsonso a dọọ ndị ụlọọgwụ na ndị dịbịa oyibo aka na ntị ka ha kwụsị ịgbahapụ ndị mmadụ a gbara egbe, ma kọwaa na ụdị omume ahụ megidere iwu.
MMADỤ iri na atọ gbanahịrị ọnwụ mberede ma nweta nnukwu ihe mmerụahụ n’ogoogo dị iche iche n’ihe mberede abụọ dapụtara na mpaghara ebe dị iche iche n’ime steeti Anambra.
Nke a bụ nke e mere ka ụwa mara site n’ozi a kụpụrụ nsonso a site n’aka onye na-ahụ maka mgbasa ozi na ịkụziri ọhaneze ihe ha kwesiri ịma n’ụlọọrụ Federal Road Safety Corps’, FRSC ngalaba steeti Anambra, bụ SRC Florence Edor.
O mere ka a mara na n’abalị iri abụọ na ise nke ọnwa Jenụwarịa a, na mmadụ iri na otu nwètara ihe mmerụahụ n’ihe mberede dapụtara n’ebe a maara dịka Coca-Cola, na mpaghara Upper Iweka’ dị n’Ọnịshà Ọnịtsha.
N’akụkọ dịkwa ka ibè ya, mmadụ abụọ ọzọ nwetakwara mmerụahụ n’ogoogo dị iche iche oge otu ụgbọala nwèèrè onwe ya ihe mberede okporoụzọ na mpaghara Uli, dị n’okpuru ọchịchị ime obodo Ihiala dị na steeti Anambra.
Akụkọ kọrọ na ihe mberede okporoụzọ ahụ metụtàrà mmadụ iri na anọ ụmụnwoke iri na ụmụnwaanyị anọ ebe ụmụnwoke abụọ n’ime ha nwétara nnukwu ihe mmerụahụ ndị ọrụ FRSC wee buru ha ozigbo gaa n’ụlọọgwụ Our Lady of Lourdes Hospital’ dị n’Ihiala maka inye ha ọgwụgwọ.
N’okwu ya banyere ihe mberede ahụ, onyeisi ụlọọrụ FRSC na steeti Anambra, bụ CC Andrew Kumapayi dọrọ ndị na-anyà ụgbọala aka na ntị ka na-akpachapụrụ ụgbọala ha anya nke ọma tupuu ha eburu ya pụta n’okporoụzọ.
AKA na-achị steeti Anambra bụ Gọvanọ Willie Obianọ akpọkuola ụlọọrụ nsọnyụ ọkụ steeti ahụ ka ha jisie ike n’ọrụ ma welitekwuo aka n’usoro inye ọhaneze nkuzi ihe ha kwesiri ịma banyere igbòchi ọkụ ọgbụgba kpamkpam na steeti ahụ.
Gọvanọ Obianọ nyere ndụmọdụ a n’okwu ya na mmemme nchịkọta ọzụzụ na agụmakwụkwọ mmadụ otu narị na iri abụọ 120 e were n’ọrụ ọhụrụ n’ụlọọrụ nsọnyụ ọkụ steeti ahụ, ma bụrụkwa nke weere ọnọdụ n’ama egwuregwu Alex Ekwueme dị n’Awka bụ isi obodo steeti ahụ.
O mere ka a mara na ọ bụ ọrịa korona mere iwè n’ọrụ na inye ọzụzụ ahụ jiri gbuo ogè, ma kelee Chineke na ya bụ nkwà na ntụziaka abịala na mmezù.
GỌỌMENTỊ steeti Anambra eguzobela òtù pụrụ iche mmadụ iri na ise nọ na ya, maka ilebà anya na nsogbu ahụ pụrụ iche na-adapụta n’etiti obodo Aguleri na Umueri, dị n’okpuru ọchịchị ime obodo Anambra East nke steeti ahụ.
Òtù a pụrụ iche bụ nke e guzobere site n’aka Gọvanọ Willie Obianọ, ma bụrụkwa nke e guzobere n’obi gọọmentị dị n’Awka.
Mmadụ ise ndị ọzọ bụ onyeisioche nchere oge n’okpuru ọchịchị Anambra East’, bụ Maazị Obi Nweke onyeisi ọchịchị obodo Aguleri, bụ Maazị Hipo Onwuegbuke onyeisi ọchịchị obodo Ụmụeri, bụ Maazị Sunday Udearọ onyeisi ndị ntorobịa Agụleri, bụ Nnamdi Adimora-Ikeli onyeisi ndị ntorobịa Umuleri, bụ Maazị Abraham Uberu.
E nyekwara ndị òtù a izuụka atọ iji wee chịkọta ọrụ ha, nye nchọpụta ha, ma mekwa ka udo tọrọ atọ dị n’etiti obodo abụọ ahụ nàkwa mpaghara ebe ahụ.
Ọ kpọkuzịrị ma dụọ ndị obodo abụọ ahụ ọdụ ka ha gbaso udo, ma nyere òtù ahụ na gọọmenti aka iwetà udo tọrọ àtọ n’obodo ahụ, maka na o nweghịkwanụ ihe e ji nsogbu na ọgbaaghara eme.
ULỌỌRỤ National Examination Council NECO ewepụtala oge ọzọ a ga-elezi ule 2020 Senior Secondary School Examinations SSCE external’, nke e yigharịrị na mbụ.
Ụlọọrụ ahụ ndị dị na mbụ tinye ule ahụ na Monde Febrụwarị 1 wee ruo na Wenezdee Februwarị 3 eyigharịala ya ka ọ dịbazie n’agbata Monde, Febrụwarị 8 wee ruo Wenezdee, Maach 10, 2021.
Ọ gara n’ihu kpọkuo ha ka ha gaa na website’ kansụl ahụ hụ oge na otu e si hazie ule ahụ revised examination time table.
NJINJI jiri n’Awada Obosi dị n’okpuru ọchịchị Idemili North na steeti Anambra ka otu nwoke aha ya bụ Nonso Eze gbara afọ iri atọ na asaa gburu enyi ya nwaanyị gbara afọ iri abụọ na atọ.
Onye na-ahụ maka ọdị mma ndị uweojii na ndị mmadụ na steeti ahụ bụ CSP Haruna Mohammed n’ozi ya kwuputara na nwoke ahụ si n’elu ụlọelu okpukpu ise dị na No 6 Orakwe Close dị n’ogbe ahụ tupu nwaanyị ahụ.
Mohammed kwuru na ya bụ ihe mere n’ihe dịka elekere atọ nke ụzọ ụtụtụ 3am, na e bugara nwata nwaanyị ahụ ụlọọgwụ ebe dọkịnta nọ kwuo na ọ nwụọla.O kwukwara na a nwụchịtọọla ya bụ nwoke ma na-emezi nnyocha dị na ya bụ okwu.
Ozi ahụ gara n’ihu kọwaa na ndị uweojii nke divishọn Awada gara ebe ahụ ya bụ ọdachị dapụtara, see onye ahụ dapụrụ n’ụlọ elu foto ma buru ya gaa ụlọọgwụ Bex Hospital Onitsha maka ileta ahụike ya mana dọkịnta kọwaara ha na ọ nwụọla.
IGBO sị na ọ na-adị mma a sụgide ụtara, e hogharịa ọdụ ma sịkwa na ọ na-adị mma akpụ kwụọ ụdọ, a chọọrọ ya mmiri ịkwọ aka.
N’ịgbaso nke a, onyeisiala Nigeria, bụ Muhammadu Buhari achụtuola mmadụ anọ bụ ndị isi ọrụ ngalaba nchekwa anọ dị iche iche, bụ ndị a maara dịka Service Chiefs’ n’ọkwa, ma sị ha gazie zuo ike ka ndị ọzọ nwàkwa ike ha.
Dịka o siri kọwaa, onyeisiala Buhari kèlère ndị isi ọrụ a maka agbambọ ha na ntụnye ha mere n’iwètà udo tọrọ atọ na ịkwàlite ezi ọnọdụ nchekwa n’ala Nigeria oge ha nọ n’ọkwa, ma kpee ka ihe ndị ọzọ ha ga-etinye aka na ya n’ọdịnihu gaara ha ịke ọma.
MKPU akwa dàrà nsonso a n’Awka bụ isi obodo steeti Anambra dịka ọkụ ọgbụgba dabidoro ma gbarikọọ ụlọ abụọ na ihe dị iche iche dị n’ime ha.
Ọkụ ọgbụgba ahụ bụ nke dapụtara n’ogige ụlọ obibi Nwakpadolu Estate’ dị n’Agụ-Awka, n’okpuru ọchịchị ime obodo Awka South’.
N’okwu nke ya, onye na-elekọta ụlọ ahụ, bụ Oriakụ Victoria Chidi-Akim kọwara ya bụ ọkụ ọgbụgba dịka ajọ ihe ọdachi bịara n’ogè ihe isi ike na oge ọnọdụ akụnụba na ọnọdụ obibindụ ụmụ mmadụ jọgburu onwe ya.
Mmadụ atọ nọ n’aka ndị uweojii steeti Anambra ugbua achaghasị anya ka òké a pịara isi n’ala, dịka a nwụchiri ha na nsonso a maka itinye n’ihe metụtara izu ohi na itinye aka n’ụfọdụ ihe ndị ọzọ na-ewèta ala adịghị mma.
Ọnụ na-ekwuru ndị uweojii na steeti Anambra, bụ Haruna Mohammed bụ ya gbara nke a n’anwụ site n’ozi ọ kụpụụrụ ndị nta akụkọ na nsonso a n’Awka bụ isi obodo steeti ahụ.
O kwuru na mnwụchi ahụ a nwụchiri ndị ahụ bụ nke dabara adaba n’ịga n’ihu n’agha ahụ ha bụ ndị ọrụ nchekwa na-ebu megide mpụ na arụrụala na ịchụ ndị omekoome ọsọ ụkwụ erughịala n’ime steeti ahụ.
Dịka o siri kọwaa, ihe dị iche iche e nwetara n’aka ndị ahụ gụnyere mmà abụọ, ekwentị atọ, na otu Keke nwere akara efere Owerri 961 WJ, ma bụrụkwa nke ha ji akụ akụmakụ ha.
Igwe mmọnwụ a kpọrọ Igbaada si ọhịa Enugu n’Akwuetenneyi site n’Amaakpalata mmanoma nneyi wee ruo mpaghara Umueri niile sochiri emume ahụ.
EMUME akwamozu nke Ichie Ogbuefi Hycinth Ogboronjo Anulunko Akaraugo I nke e mere n’ezinaụlọ ya n’Achalla Umuchu gara nke ọma dịka ndị mmadụ si ugwu na ndịda bịa si ya gaa ije ya n’udo.
Onye nọ n’isi emume aja maasị akwamozu bụ Bishọp Ekwulobia dayọsis, bụ Bishọp Peter Okpaleke, ebe Fada Anulunko na ụkọchukwu ndị ọzọ so wee merube ya.
N’okwuchukwu, Bishọp Okpaleke gwara ndị ụka ka ha nwee okwukwe na Kristi.Ọ kpọkuru ndị mmadụ, ọ kachasị ezinaụlọ Anulunko ka ha jigide okwukwe ha nwere n’ụka Katọlik ma rụtụ aka na Fada na Sista izizi e nwere n’Umuchu si n’ezinaụlọ ha wee pụta.
Fr Emmanuel Anulunko bụ Fada izizi e nwere n’Umuchu kwuru sị Akaraugo bụ nwa ikpeazụ ma bụrụkwa onye ikpeazụ nwụrụ n’agba generation nke mbụ n’ezinaụlọ Anulunko.Ọ bụ ya bụzi nna anyị ma na-adụ anyị ọdụ mgbe niile ka anyị dị n’otu.
Ọ gara n’ihu gbaa ama na Akaraugo nyere ha nkwado dị egwu na njem agụmakwụkwọ ma rịọ Chineke ka ọ nabata mkpuruobi ya n’alaeze ya.
Fada Anulunko kelere Chineke ma gosikwa afọ ojuju ya n’ebe Bishọp Okpaleke nọ, tinyere ndị ụkọchukwu ndị ọzọ, maka isonyere ha.
Dịọkpara Akaraugo bụ Oliver Anulunko Omenife Umuchu, tinyere ụmụnne ya ndị nwoke Simon na Walter kọwara na nna ha biri ezigbo ndụ kwesịrị nńomi.Ha kelere ndị mmadụ niile si ebe dị iche iche bịa nọnyere ha n’emume akwamozu ahụ.
Ada ya bụ Oriakụ Grace Udemezuo kwuru na nna ya bụ onye na-eme amara.O kwuru sị Nna m kwenyere n’ime amara, ọ na-eji ihunanya na-enye ndị mmadụ ihe o nwere.Inyere ndị nọ na mkpa aka na-enye ya obi ańụrị.Ọ bụ ome ọgọ.
Igwe G.O Ezechukwu OON Okwuruoha Umuchu kọwara Akaraugo dịka dike, oke mmadụ obodo jiri bịrị ma rụtụkwa aka na dịọkpara ya Oliver na-esokwa nzọ ụkwụ ya.
ORIAKỤ Blessing Chinenye David wuchara n’ụlọọrụ Anambra Newspapers and Printing Corporation, ndị na-emepụta akwụkwọ akụkọ National Light, Ka Ọ Dị Taa na SportsLight Xtra, banyere emume ọ na akwadebe.
Nke a ga-abụ n’abalị iri na anọ nke ọnwa Febrụwarị.Ọ bụ n’Annabel Cinema, Okpuno nke  dị na Fr Arazu Street’  mbanye ya dị n’okporoụzọ Obi Okoli Avenue site na UNIZIK Tempsite, Awka na steeti Anambra.Ọ ga-amalite n’elekere abụọ nke ehihie.
Ihe e mere n’emume akwamozu ahụ gụnyere mgbaru ndị ọgọ, enyi na ikwu na ibe, tinyere egwu ọdịnala dị iche iche.
Oriakụ David kwuru na ya bụ emume bụ maka onye ọbụla, ọ kachasị ụmụaka nwoke, tinyere ụmụakwụkwọ, ndị nne na nna, ma bụrụ nke a ga-eji tikeeti a ga-agbata n’ebe ahụ wee bata n’ime ya.
O kelere Sir Chuka Nnabuife ga-abụ onyeisioche mmemme ahụ tinyere ndị ANPC niile maka ọrụ ọma ha.O chefughị C.Don Adinuba bụ kọmishọna na-ahụ maka mgbasaozi na ịkụziri oha na eze ihe ha kwesịrị ịma, Igwe Godwin Ezeilo na Nanka, tinyere ọtụtụ ndị ọzọ.
Ọ kọwara na a ga-agbaso iwu korona niile ụbọchị ahụ ma dọọ ọha na eze aka na nti ka ha yiri akwa mkpuchi ihu, dịka ha na-abịa ụbọchị ahụ.
David, onye kwuru na ọ bụ mmetụta o nwere banyere ihe ọ chọpụtara ụmụaka ụmụnwoke na-agabiga kpaliri ya ide akwụkwọ ahụ kọwara na Abuse of Right’ bụ akwụkwọ ya nke isii ma bụrụ nke mbụ a na-emepụta n’onyoonyoo.
Okwu ndị a bụ nke si n’ọnụ Rev Canon Jason Onyekachi  n’okwuchukwu ya n’akwamozu Pa Samuel Chukwunweike Nwadiogbu n’ụlọụka Cathedral Church of Saint Faith, Awka.
Ka ọ dị taa, a kpọkuola ma dụọ ndị na-arụ ụlọ ka ha gbaa mbọ hụ na ha kpọtụụrụ gọọmentị ma nwèta nkwàdo na ikike site n’aka ụlọọrụ kwesiri ekwesi tupu ha amalite ime nke ahụ, iji gbanahị ịkwa mgaramara n’ikpeazụ.
ỌKAIKPE ukwu bụ Justice F.O Riman nke ụlọikpe ukwu, Uyo, Steeti Akwa Ibom atụọla otu onye ji ego achụ nta ego trader, Ugochukwu nga otu afọ  maka ire Akwụkwọ Nsọ n’ụzọ adịgboroja, yaabụ ndị e bigharịrị ebigharị piracy.
A mara Ugochukwu ikpe n’ọnọdụ ihe ọjọọ abụọ nke bụ ire ihe adịgboroja na inweta ọtụtụ akwụkwọ ọgụgụ n’aka ya.
Onye akaebe ọzọ bụ Oluwafemi Akindele nke BSN gbakwara ama ma kwuo otu ha si bipụta Akwụkwọ Nsọ ahụ mana ka o siri dị ha chọpụtaziri na ọ bụ adịgboroja ya juru n’ahịa nke mere ha jiri nye ndị NCC mkpesa.
Otu o sila dị, Ọkaikpe Riman dịka ọ na-ebe ikpe tụrụ Ugochukwu nga otu afọ ma nye ya ohere ịkwụ puku naịra iri atọ N30,000 wee hapụ ije nga dịka ọ ga-ahapụrụ Gọọmenti Etiti akwụkwọ niile e nwetara n’aka ya.
Ọ bụrụ na ịchọghị iji agwa rie ya, ị hụ chaa ya n’ọkụ, wepụ azụ ya gbanye mmanụ, ose, nnu, yabasi, ụtazi na ụkpaka were suru ya.I richa ya, ị na-enwe ańụrị.
EGWU ụmụaka bụ egwu sọọsọ ụmụaka na-agba n’ala Igbo.Ụmụaka na-agba egwu n’oge dị iche iche.Mgbe ụfọdụ ha na-amalite n’egwu ọnwa na-amụ ma na-agba egwu tupu ha ebuputa ya.Mgbe ụfọdụ ụmụ nwoke na ụmụ nwaanyị na-agba egwu iche iche ma na-agbakọta ọnụ mgbe ụfọdụ.
Ndị Igbo sị na ọ na-abụ a kọwaruo, a maruo, maka na onye amaghị ọfọ nna ya nwèrè ike ịkpọ ya mkpirisi osisi nkịtị.Ọ bụ n’ihi nke a ka o jiri dị mkpà idepụtesi aha ụfọdụ anụmanụ na ihe a na-akpọ ha n’asụsụ Igbo.
Ọ bụ ihe doro anya na ụfọdụ ndị Igbo amaghị ihe a na-akpọ ụfọdụ anụmanụ n’asụsụ Igbo, ebe aha anụmanụ ụfọdụ yiri onwe ha na-agbasàsịkwa ụfọdụ ndị mmadụ anya.
Nke ahụ wee bụrụzie ihe mgbagwòjuanya nyéré ụfọdụ mmadụ.O nwèrè anụ ị na-achọ aha ya n’Igbo, edemede a ga-enyere gị aka.Ebe ọkụ nyụọrọ taa, a wụsa ọwa izuụka ọzọ, anyị ebidokwa ebe anyị kwụsịrị.
Ọ kpọkuzịrị ndị omekoome na ndị ọzọ na-ewèta àlà adịghị mma na steeti ahụ ka ha sepụ aka n’arụrụala maọbụ kwakọrọ ngwongwo ha pụọ na steeti ahụ, n’ihi na ọnọdụ ga-akawanyere ha njọ na steeti ahụ ugbua.
DIBỊA a kpọtara ka ọ bọpụta ozu nwaanyị nwụrụ anwụ a siri na ndị di ya kpọrọ ya asị, ekoropụla ma nwụọ n’ime ili.
O nyekwara ndụmọdụ ka onye ọbụla nwere ozi ọbụla ga-enyere ndị uweojii aka n’ọrụ nchekwa maọbụkwanụ onye ọbụla ọnọdụ ọjọọ maọbụ ihe meberede ọbụla dabìdòrò kpọtụrụ ha bụ ndị uweojii ozigbo site n’akara ekwentị 112 maọbụ 07039194332 ka e wee gbatara ya ọsọ enyemaka aka-ọkụ aka-ọkụ.
N’okwu ya n’aha ndị nta akụkọ, onyeisioche otu jikọtara ndị nta akụkọ na steeti Anambra, bụ Maazị Emma Ifesinachi welììrì onyeisi ndị uweojii ahụ aka elu maka ịhụta mkpa ọ dị na ya na ndị nta akụkọ nwèrè mkparịtaụka n’ọnụ ụtụtụ nke mmalite ọchịchị ya na steeti ahụ.
Otu onye ọ nọ ka o mere gwara ndị ntaakụkọ na dibịa ahụ nọkatara tie mkpu n’ime ili ahụ, ma tupu ndị mmadụ enwee ike ime ihe ọbụla, ọ chọrọ ka ọ wụpụta n’ili ahụ ma dachighakwaa azụ n’ime ya, nwụọ ozigbo ahụ.
A nọkwara na mmemme ahụ wee mee emume ịchọ mma nke e mere ndị uweojii ahụ e buliri n’ọkwa ọhụrụ na nsonso a n’ime steeti ahụ, bụ nke e mere site n’aka CP Kuryas na ụfọdụ ndị uweojii selitere isi na steeti ahụ.
A gara n’ihu kọwaaa na dịka ọ nwụchara ọnwụ ntụmadị, ezinaụlọ ahụ jụrụ ịkwụchapụ ụgwọ isi ya tinyere ime emume akwamozu ya dịka o kwesịrị.
Ọzọ bụ na otu nwaada si n’ezinaụlọ ahụ kpọtụụrụ ezinaụlọ dibịa ahụ iji kasie ha obi, ma ka o bechara akwa ebe ahụ, ọrịa mba mmụọ stroke jidere ya ozugbo nke bụ na e buzi ya ebu wee bulaa n’ụlọ ya dị n’Umuidu Amabokwu.
ỤFỌDỤ ndị omeiwu steeti Anambra nọrọ na nsonso a wee bàgide njem nleta n’ogige ebe ahụ a na-arụ ụlọ ezumezu mba ụwa n’Awka bụ isi obodo steeti Anambra, iji mara ka ọrụ si aga n’ebe ahụ.
O kelekwazịrị aka na-achị steeti ahụ bụ Gọvanọ Willie Obiano maka ezi ọrụ dị etu ahụ, ma mee ka a mara na nke ahụ so n’otu nnukwu ihe dị iche iche a ga-eji na-echeta ọchịchị ya na steeti ahụ.
Na ntụnye nke ya, onyeisi òtù ọrụ na-ahụ maka ewumewu n’ụlọomeiwu steeti ahụ, bụ Maazị Lawrence Ezeudu gbàrà akaebe na ụlọọrụ ngo na-arụ ụlọ ahụ na-arụ ya nke ọma n’ịgbaso eserese na ogoogo e kwuru, ma jirikwa akụrụngwa bụ ọkachamma wee na-arụ ya.
ỤLỌỌRỤ  National Drug Law Enforcement Agency NDLEA akọwaala na ọ bụ ịńụ ọgwụ ike  kpatara oke arụ a na-akpa na Nigeria, dịka ọ rụtụrụ aka na o pekatampe mmadụ dị nde iri na ise 15million n’ọnụọgụ, ka ọ dị ugbu a, na-ańụ ọgwụ ike illicit drugs.
Brig-Gen.Buba Marwa Rtd bụ onyeisioche ọhụrụ ChairmanChief Executive Officer ụlọọrụ ahụ kwuputara nke a na Port Harcourt ka ọ gara njem na steeti Rivers.
Ọ kọwara na ala anyị na-aghasa n’ike n’ike n’ihi ịńụ ọgwụ ike ma rụtụ aka na arụ niile a na-akpa na-esite n’aka ndị na-ańụ ọgwụ ike.
Onyeisioche NDLEA ahụ gara n’ihu kwuo na mbọ niile a na-agba ịnwụchikọ na ijichi ọgwụ ọjọọ ndị a niile bụ iji belata ndị Nigeria inwete ya.
O kwukwara na mbọ ha na-agba gụnyere ịhụ na e bubataghị maọbụ bupu ọgwụ ọjọọ ndị ahụ n’ala anyị.
Ọ kọwakwara na e meela ọtụtụ njichi seizure nke imirikiti ọgwụ ike n’ọdụụgbọelu, ọdụụgbọmmiri, tinyere ọtụtụ oke agbata steeti na ibe ya n’izuụka olemole gara aga, kemgbe o rigooro n’ọchịchị.
ỤLỌỌRỤ National Examination Council NECO ekwuputala na ule 2020 Senior Certificate Examination SSCE nke a kwụsịrị n’ala anyị n’ihi ọgbaghara EndSARS ga-amalitekwa na Monde izuụka ọzọ, ọnwa Novemba ga-adị n’abalị iteghete.
Okwupụta okwu NECO bụ Azeez Sani n’ozi ya n’Abuja kọwara na a ga-amalitejwa ule n’ihi na steeti niile tinyere FCT adaala jụụ dịka e nwechara nsogbu ndị ahụ dapụtara ka a na-eme nagharị EndSARS.
Ka anyị cheta na NECO yigharịrị ule 2020 SSCE abalị olemole gara aga n’ihi ọgbaghara dapụtara n’ala anyị nke mere na ha enweghịzịkwa ike ikesa ihe e ji ele ule, tinyere ileta ka ule ahụ si aga.
Otu o sila dị, ụlọọrụ ahụ kelere ụmụ Nigeria na ndị na-ele ule ahụ maka ndidi na nghọta ha nwere oge ahụ e yigharịrị ya bụ ule.
Adeyeye rịọrọ ndị niile na-arụpụta mmiri bụ ndị bịara ọgbakọ ahụ ka ha gba mbọ ịhụ na ha na-agbaso usoro NAFDAC bụ nke e jiri nye ha ikike ịrụpụta mmiri oge nille.
Ọ kọwara na ọ bụ iwu na mmiri niile ga na-adaba n’usoro NAFDAC ma maa ọkwa na ụlọọrụ ahụ ga na-aga n’ihu n’ime njem nleta iji chọpụta ndị na-ada iwu ma na-enye ha ntaramahụhụ dịka o kwesịrị.
Ya mere, Adeyeye rịọrịọ ndị na-arụpụta mmiri ka ha na-arụpụta ezi mmiri maka ndị mmadụ, ma kpọkuo ha ka ha sonye n’otu ndị na-azọ ndụ.
Ọ gbarụrụ ihe otu ọtụtụ ndị na-arụpụta mmiri si ewetu aka n’usoro ha kwesịrị ịgbaso wee rụpụta mmiri ozugbo ha nwetachara ikike ma site n’ụzọ ahụ na-etinye ahụike ndị na-ańụ mmiri ndị ahụ na nsogbu.
NDỊ otu a kpọrọ, Nzukọ Ndị Odee Igbo wụchara n’ụlọọrụ Anambra Newspapers and Printing Corporation ANPC, bụ ndị na-ebipụta akwụkwọ akụkọ National Light, Ka Ọ Dị Taa na SportsLight Xtra ka ha na ha jikọọ aka n’ọrụ iji hụ na asụsụ Igbo anwụghị.
Sir Chuka Nnabuife bụ onyeisi MDCEO ANPC nabatara ha nke ọma ma nye ha ndụmọdụ ga-abara ha uru.Dịka ha kwuru na ha chọrọ isi n’akwụkwọ ha na-ede wee kwalite asụsụ Igbo.O nyere ha ntụziaka na ụzọ a ga-esi mee ya ka ọ ka mma.
Nnabuife kọwaara ha otu e si malite bipụtawa akwụkwọ akụkọ Ka Ọ Dị Taa site n’ọnwa Ọgọstụ 2017, tinyere onyinye nkwanye ugwu niile o riterela kemgbe ahụ.
Ọ gwakwara ha sị Jisinụ ike n’ihe ụnụ na-eme n’ihi na ọ dị mkpa.Anaghị anọ otu ebe ekiri mmọnwụ.Akị gbara mkpị nwetere oke abụọ.Ọ dị mma otu ụnụ si site n’otu SYNW na ANA wee bido nke a.
DỊKA oge udummiri ji nwayọ nwayọ abịa na njedobe ugbua, ọchịchị steeti Anambra amalitela ọrụ mmetụaka n’okporo ụzọ ụfọdụ dị iche iche na Nnewi, n’okpuru ọchịchị Nnewi North’.
N’okwu ya oge banyere ọrụ ahụ, onyeisi oche nchere oge n’okpuru ọchịchị Nnewi North’ bụ Maazị Chukwudị Orizu, onye duru ndị nta akụkọ wee gagharịa, kpọpụtasịrị ụfọdụ okporo ụzọ dị iche iche e dozigoro na Nnewi ahụ, mee ka ha kwụrụkwa chịm ma dị làrịị ọzọ.
Ebe ndị ahụ gụnyèrè okporo ụzọ Mmiriokwè, okporo ụzọ St.Peters’ Okporo ụzọ Igwe Orizu, okporo ụzọ Maria Regina, tinyere ụfọdụ ndị ọzọ.Okporo ụzọ ebe ọrụ na-agakwazị n’ihu ugbua gụnyèrè okporo ụzọ Ibeto, Okporo ụzọ ahụ siri Nnewi gaa Ọzụbụlụ, tinyéré ụfọdụ ụzọ ndị ọzọ.
Maazị Orizu, nke onye nọchitere anya ya bụ onye ji ọkwa nlekọta dịka Supervisory Councilor’ n’okpuru ọchịchị ahụ, Maazị Fabian Obi, mèrè ka a mara na ịrụ na idozigharị ụzọ so n’ihe pụtakarịchara ìhè n’ọchịchị nọ ugbua na steeti ahụ, nke Gọvanọ Willie Obianọ nọ n’isi ya.
O kwuru na nke ahụ na-egosi ma na-agba akaebe na Gọvanọ Obianọ bụ onye nwere ezi mmasị pụrụ iche ịhụ na a na-enwe ijè awele n’okporo ụzọ dị iche iche na steeti ahụ ma gharakwa ịdị na-enwe ihe mberede okporo ụzọ n’ihi ajọ ọnọdụ ụzọ.
ACHBISHỌỌPỤ mpaghara Niger, ma bụrụkwa Bishọọpụ ụka Angịlịkan na Dayọsisi Awka, bụ Achbishọọpụ Alexander Chibuzọr Ibezim eguzobela ndị Achdikin iri na otu n’ọkwa, ma chiekwa ndị ụkọchukwu ise Kanọn.
N’okwuchukwu ya n’ofufe nrò ahụ, Bishọọpụ Dayọsiisi Omu-Aran Missionary’ nke dị na steeti Kwara, bụ Bishọọpụ Festus Sobanke kwàrà arịrị na ndị mmadụ na-adazị mbà n’ịgbasà oziọma ugbua, ebe ụka na-adakwazị mbà n’imezùpụta ebumnobi ya ugbua, bụ nke adịghị etu ahụ n’oge mbụ.
Ọ kpọkukwazịrị ndị isi ụka, ndị ọrụ ụka, na ndị otu Kraịst n’izugbe ka ha teta n’ụra ma jiri ọnụnụọkụ n’obi wee na-efè Chineke, iji bụrụ ndị mezupụta ebumnobi Chineke jiri guzobe ha, ma nweta okpueze mmeri, kètakwa òkè n’alaeze eligwe ma ha gbachaa ọsọ a n’oge ikpeazụ.
Ọ dụkwara ha ọdụ ka ha nọgidesie ike n’ekpere oge niile, ma gbaa mbọ na-ahazi ezinụlọ ha nke ọma, ka oziọma di ha wee zuo oke.
Ụfọdụ n’ime ndị ahụ e buliri n’ọkwa ọhụrụ, nke gụnyere Venerebụụl Rex Kanu na Kanọn Benjamin Osisioma kelere Chineke maka ịkpọ ha ọkpụkpọ òkù ahụ, na ịhụta ha dịka ndị tozuru oke ịgbago n’ọkwa ahụ dị elu.
Ha kwekwasịrị nkwà ịrụ ọrụ ha n’ikwesi ntụkwasịobi, ma kpee ka Chineke nyere ha aka, maka na ọ bụghị site n’ike nke onwe, kama na ọ bụ naanị site n’àmàrà.
A nọrọ n’ofufè nrò ahụ wee bụọ abụ otuto dị iche iche, kpee ọtụtụ ekpere, ma tụkwara Chineke mmamma.
GỌỌMENTI steeti Anambra enyela mmadụ iri na isii bụ ndị ọrụ ugbo ego mgbazinye nwere ọmụrụnwa dị ala nke ukwuu, iji kwàdö ha ịga n’ihu na-azụpụta anụụlọ ma na-emepụta anụ nà erimeri gbaanyụụ na steeti ahụ.
Ndị na-esonye n’ọgbakọ ọzụzụ ahụ gụnyèrè ndị ọrụ ugbo sitere n’okpuru ọchịchị Awka South’, Awka North’, Anambra East’, Orumba North’ Orumba South’, Anaọcha’, na Ayamelụm.
Ndị ritara urù n’ego mgbazinye ahụ bụkwa ndị e nyere akwụkwọ ndọrọ ego dị n’agbata otu narị puku naịra wee ruo na narị puku naịra abụọ na iri ise, ma bụrụkwa nke e nyefèrè ha site n’aka Gọvanọ Willie Obianọ, bụ aka na-achị steeti ahụ.
N’okwu ya oge ọ na-enyefè ndị ahụ akwụkwọ ndọrọ ego ahụ, Gọvanọ Willie Obianọ, kọwara ndị ọrụ ugbo dịka ndị dị ezigbo mkpà n’obodo na gburugburu ọbụla, bụzị nke mere ọchịchị ya jiri were ha kpọrọ ihe, ma na-enyekwa ha nkwàdo pụrụ iche na mgbe na mgbe.
Gọvanọ Obianọ, nke onye nọchiri anya ya na mmemme ahụ bụ Kọmishọna na-ahụ maka ọrụ ugbo, bụ Maazị Nnamdi Ọnụkwụba kwèrè nkwà na ọchịchị ya ga-aga n’ihu ịkwàdò ndị ọrụ ugbo, iji hụ na erimeri na-adị gbàànyụụ na steeti ahụ.
Ọ dụkwazịrị ndị ahụ ritere uru n’ego mgbazinye ahụ ọdụ ka ha tinye ya n’ọrụ ma were ya mezùpụta ebumnobi ahụ e jiri gbazinye ha ego ahụ, maka na ọ na-abụ onye e nyere márá jikwaa, e jide ọzọ, e nye ya.
Ndị ahụ soro kèta ego ahụ kèlèrè Gọvanọ Obianọ na ọchịchị steeti ahụ maka mgbazinye ego ahụ, ma kwe nkwà na ha ga-etinye ya bụ ego n’ọrụ etu o kwesiri, ma gbakwa mbọ hụ na ha rụpụtara ebumnobi e jiri nye ha ya bụ ego.
ONYEISI mba France bụ Emmanuel Macron ekwuputala nlakpu nke mba ahụ national lockdown agba nke abụọ ya wee ruo ngwụcha Nobemba, n’ihi nsogbu korona.
N’ihi ọnọdụ ahụ, Maazị Macron achọghị ka okenye nọrọ n’ụlọ ka ewu mụọ n’ọgbịrị n’ihi na dịka e si chee korona nke agba abụọ ga-aka nke mbụ njọ.
N’akụkụ nke ya na mbụ, Chanselọ Germany bụ Angela Merkel kwuru na mba Germany ga-eme ihe ha kwesịrị ime ozugbo, ya mere ọ kpọrọ oku ka mba ahụ kpaa ike dị egwu iji busoo korona agha.
Ka ihe siri gbata kwụrụ, korona amalitewala ifesa ka ikuku ụgụrụ n’ọtụtụ mba dị iche iche na Europe nke mere na e nyere iwu onye apụla iro n’abalị na mba ndị ahụ.
AKWA e ji akpọchị akpịrị nke bekee kpọrọ tie’ bụ ejiji pụrụ iche ụmụ mmadụ na-eji.Ọ bụ ejiji ọgbara ọhụrụ nke soro ndị ọcha bịa.
N’oge gboo, ndị Igbo tinyere ndị ala Africa niile amaghị ihe bụ ịkpọchị akpịrị.Ma taa, ndị ala anyị na-akpọchizi akpịrị oge niile, ma mmiri ọ na-ezo, ma anwụ ọ na-acha.
Akwa e ji akpọchị akpịrị dị ụzọ abụọ.Otu na-akwụ ọtọ ebe nke ọzọ na-agba uhie.Ọ bụ ihe dị mma dịrị n’ahịa, nke onye chọrọ o goro were na-ekwe oyooyoo.Ya mere, ma nke kwụ ọtọ ma nke gbara uhie dịcha mma maka ha na-enye ihe a chọrọ.
N’oge mbụ, ọ bụ ụmụnwoke na-akpọchikarị akpịrị mana n’ụwa taa, ụmụnwaanyị esorola ụmụnwoke na-akpọchị akpịrị n’ihi na o nweghị onye ihe ọma sọrọ nsọ, nke ọzọ bụrụ na e kwuru sị na ihe na-agụ onye na-agụ onye ọ bụ ya na ya.
I lee anya ị ga-achọpụta na nwoke ọbụla na-agba akwụkwọ na-akpọchị akpịrị.Nke a bụ n’ihi na onye ahụ na-eyi kootu.
Ọ bụrụ na mmadụ yiri kootu ma ọ kpọchịghị akpịrị, ị mara na ọkụkọ ghere mana ọ fọdụrụ n’ụkwụ.N’ihi na agbamakwụkwọ bụ emume a na-eji ezi ejiji, nwoke na-agba akwụkwọ na-akpọchị akpịrị ya ka o were bụrụ ihe e kwuru ka a na-eme.
N’ime ihe niile, ma okenye ma nwata na-akpọchị akpịrị, o nweghị onye ọ na-asọ asọ, ọ bụladi ụmụakwụkwọ na-akpọchị akpịrị.
IHE mberede okporoụzọ nke dapụtara na Mgbowo dị n’okpuru ọchịchị Awgu na steeti Enugu egbuola mmadụ iri abụọ na otu.
Onyeisi sector commander nke ụlọọrụ Federal Road Safety Corps na steeti Enugu bụ Maazị Ogbonna Kalu n’okwu ọ gwara ndịntaakụkọ kọwara na ihe mberede ahụ dapụtara n’etiti nnukwu ụgbọala trailer na bọọsụ bu ụmụakwụkwọ.
Onye kọmander ahụ kwara arịrị na ihe butere ihe mberede ahụ bụ ịgba waawaawa na elerughị anya nke ọma ka a na-akwọ ụgbọala.
Kalu kwuru sị Mmadụ iri abụọ na otu abụrụla ndị nwụrụ anwụ ebe ndị mmadụ karịrị iri ise nọ n’ụgbọala bọọsụ ụmụakwụkwọ ahụ.
Ndị ahụ nwụrụ anwụ abụchaghị sọ ụmụakwụkwọ, ọ metụtakwara ụfọdụ ndị nọ n’akụkụ ụzọ arọ ọrụ.Site n’ozi anyị nwetara, ihe kpatara ihe mberede ahụ bụ ịkwọ ụgbọala aghara aghara.
Dịka ozi a kụpụrụ site n’aka onye na-ahụ maka mgbasaozi n’ụlọọrụ ahụ na-ahụ maka ije awele n’okporo ụzọ, bụ ụlọọrụ Federal Road Safety Corps FRSC, ngalaba nke steeti Anambra, bụ Maazị Kamal Musa siri kọwaa, nwa amadi ahụ nwere ihe mberede okporo ụzọ ahụ bụ Maazị Nzewi Chidiebere Chukwuemeka.
O mere ka a mara na ya bụ ihe mberede bụ nke mere n’etiti ehihie na-apụ anwụ, ma bụrụ nke ya bụ nwa amadi ahụ jiri ụgbọala Toyota Corolla’ nwere ákàrà NEN 496 RW wee nwee ihe mberrde okọoro ụzọ a.
N’okwu ya bànyere nke ahụ, onyeisi ụlọọrụ FRSC na steeti Anambra, bụ CC Andrew Kumapayi dọrọ ndị na-anya ụgbọala aka na ntị ka ha kwụsị ịgba oke ọsọ, n’ihi na oji nwayọ anaghị emerụ ahụ ọ bụkwa ejealá bụ isi ijè.
E wezuga otu ahụ merụrụ ahụ, o nweghị onye ọzọ nwetara mmerụahụ n’ihe mberede okporo ụzọ ahụ.O nweghịkwa onye ọbụla tụfùrù ndụ ya.
MMADỤ abụọ a na-enyo enyò na ha bụ ndị ohi nọzịkwa ugbua esi igwè n’imi n’ogige ndị uweojii steeti Anambra, dịka ndị uweojii steeti ahụ nwụchikọrọ ha n’Abagana dị n’okpuru ọchịchị Njikọka nke steeti ahụ, maka ihe banyere ohi.
Nke a bụ nke e mere ka ụwa mara site n’aka onye na-ahụ maka mmekọrịta ọhaneze na ndị uweojii na steeti ahụ, bụ Maazị Haruna Mohammed, site n’ozi ọ kụpụrụ na nsonso a bànyéré nke ahụ.
Dịka o siri kọwaa, ndị uweojii ahụ nwètàrà ọkpụkpọ oku mberede n’ekwentị n’ụtụtụ ụbọchị Satọdee isi ngwụcha izuụka gara aga, nà ndị ohi ji egbe bụ kpọchakpọcha wee nà-ezu ohi na mpaghara Abagana, n’isi njedobe ebe njikọ okporo ụzọ Nimo, dị n’okpuru ọchịchị Njikọka.
N’ihi nke ahụ, dịka o siri kwuo, ndị uweojii nọ na mpaghara Abagana, site na njikọaka ndị ọrụ nchekwa ime obodo Ụmụdunu dị n’Abagana wụchàrà n’ebe ahụ ozigbo, wee nwụchie mmadụ abụọ ndị ohi ahụ.
Maazị Mohammed gàrà n’ihu kwuo na ihe dị iche iche e nwèkọtara n’aka ndị ahụ gụnyèrè charachara égbè abụọ, mgbọ égbè atọ, na ótù Keke Napep.
N’okwu dịkwa ka íbè ya, ndị uweojii Anambra nọkwara na nsonso a wee nwụchikọkwa otu onye ọzọ maka izu ohi.
Otu Keke Napep nwéré akàrà ZBL-121-VC ndị ahụ jiri wee zuo ohi ahụ ụbọchị ahụ bụzị nke a hụrụ ma napụta ya n’aka nwa amadi ahụ ụbọchị ahụ.
A ga-akpụpụkwa nwa amadi ahụ ụlọikpe ma ọ bụrụ na e mechaa nnyòcha ahụ, iji nye ya ụgwọ ọrụ ruru ya, maka na onye gbunyere ji awaị ga-añụrịrị mmiri ọkụ.
N’IZU a, anyị ga-ekwu maka nri ede.Ndị ọ gbara ọhụrụ ga-asị kedu ihe bụ nri ede, mana nri ede a so na nri ndị nna anyị ha jiri zụọ ụmụ ha.
NDỊ Igbo so n’agbụrụ na-eme oriri na ọṅụṅụ.N’oge gboo, mgbe elu bụ ala ọsa ọ bụ oge ọkọchị mgbe na-abụrụ ha oge ezumike dịka ha sichara n’ọrụugbo pụta na-ewezi owuwe ihe ubi ka ha ji erikarị oriri na ọṅụṅụ.
Ọ bụ ụkwa ruo oge ya, ọ daa.Ịlụ nwaanyị bụ okokporo rie ọ lakpuo n’ihi na ọ bụ òkè ọhà, onye kere nke ya, ọ lakpuo be ya, ga ribe.
Na mgbe gboo ahụ, nwoke na-achọ ịlụ nwaanyị nwegasịrị ụfọdụ ihe ọ ga-eme tupuu ọ kpọrọ ya bụ ogoli nwaanyị labaa.Mana ugbua, ihe ndị ahụ adagharịala n’ihi na ụmụokorobịa ọgbara ọhụrụ a na-atazị ya bụ mkpụrụ osisi na-achaghị acha ma na-erizịkwa ofe ahụ na-eghèghị èghè.
Nwaokorobịa ọbụla chọrọ ịlụ nwaanyị n’oge ahụ ga-ebugodi ụzọ tozuo òkè n’ihe e ji mmadụ eme ma bụrụkwa onye anọghị nkịtị, ka agụụ wee ghara igbu nwaanyị ọhụrụ ahụ maka na ọ bịara ije di.A sịkwa na onye rie ede n’egheghị eghe, ọ gbaa ya na-ebeghị ebe.
Nke ahụ pụtara na ha bịara ịkụ aka n’ụzọ ọgọ iji mara ma a ga-emeghekwara ha na ụzọ à gakwàrà.
N’aka nke ha, ndị be nke nwaanyị nabatachaa ha na ije ha bịara, ha ga-emekwa otu ụdị nnyocha ahụ ndị be nke nwoke mere ma jụkwa ase niile ahụ ha jụrụ banyere ha n’ihi na a sị na ozu nwaada adaghị n’isi nna ọ daa n’isi ọkpara.
Ọ bụzịkwa ebe onye siri kote nwaanyị ugbua, o koro ya lakpute sị na ọ na-alụ ya alụ ebe ụfọdụ na-anọ ebe ha hụrụ nwata nwaanyị anya mbụ gbado ya ma kwe ya nkwà ịlụ ya ozigbo ozịgbo nke nwaanyị ekwetekwa zigbo ozịgbo ahụ n’egbughị oge, maọbụ n’ajughịkwa èsè.
Ya bụ, ka anyị hie asaa naabọ n’anya, maka na onye banye, ọ banyesịgo.Ọ na-abụ agadi nwaanyị kachie ntị wụọ aja, e bute ozu ya n’ofè nke ọzọ.
NDỊ otu Jude dị asọ St Jude Society, Awka deanary I nọ ụbọchị ụka gara aga ọnwa Novemba dị n’abalị nke mbụ mee emume ome n’afọ ha ji echeta onye dị asọ ahụ ha na-eso nzọ ụkwụ ya.
Emume ahụ nke a nọrọ n’ụlọụka St Thomas Aquinas Catholic Church, GRA Awka mee, kpọkọtara ndị otu ahụ site na parish dị iche iche.
N’okwuchukwu, Fada Blaise Ejike kpokuru ndị mmadụ maka ibi ndụ dị asọ dịka ụbọchị ahụ bụ ụbọchị e ji echeta ndị nsọ.Ọ kọwara na ọ bụ site na ndụ dị asọ ka mmadụ ga-eji keta alaeze Chineke.
O kwuru sị Anyị niile ka a kpọrọ oku ịdị asọ.Ịbụ onye nsọ na-ebido ka anyị ka dị ndụ n’ụwa.Site na mmirichukwu ka a kpọrọ anyị oku ịdị asọ.Ya mere, anyị ga-etinye ike anyị niile site n’amara Chineke iji wee ruo alaeze eluigwe.
Nnabuife gara n’ihu kwuo na ọ ga-egote akwụkwọ ekpere ha iri abụọ 20 copies, ka e kesaa n’ụlọ ekpere Chapel of Eucharistic adoration.
N’akụkọ nke ya, Mike Ogbozor, bụ onyeisi otu Jude dị asọ n’ụlọụka St Thomas Aquinas Parish, Awka, gosipụtara ańụrị ya maka otu ọnụọgụ otu ahụ si arị elu n’ike n’ike.
O kwuru sị Ańụrị anyị bụ na Chineke zara ekpere anyị.Ọtụtụ ndị mmadụ batara, ọbụladị onyeisi ụlọọrụ akwụkwọ akụkọ National Light kpọtara ezinaụlọ ya niile.Anyị na-ekpe ekpere ka anyị na-abawanye.Mgbe adịghị anya anyị ga-enwe otu abụọ, ụtụtụ na mgbede.Ekele dịrị Chineke maka ihe niile.
Comrade Pius Onuorah JP bụ onyeisi otu Jude dị asọ Awka deanary I kwuru sị Jude dị asọ bụ omere onye enweghị onye na-emere ya.Taa, ọńụ juru m obi maka onye nsọ anyị, Jude.
Ọkammụta Ify Emejulu bụ onyeisi otu hazịrị emume ahụ Chairman Planning Committee kwuru sị na otu Jude dị asọ nke St Thomas Aquinas Parish Awka emerubela emume ncheta ya ka ọnwa Oktoba dị n’abalị iri abụọ na asatọ.
Onyeisi otu ahụ na dayọsis Awka bụ Bro.Njoku Chijioke Christopher kwuputara na ọtụtụ uru dị n’ịga ụka ma kọwaa otu Jude dị asọ siri bịakwute otu onye ọkwọ ụgbọala na-ebuga ndị mmadụ ụka, oge ọ nọ n’akwa ọrịa, o si otu ahụ nweta ọgwụgwọ nsọ.
N’ekene mmechi, onyeisioche mmemme ahụ, Chike Jude Anyanwu kelere Chineke, onye mere ka emume ahụ gaa nke ọma.Ọ gara n’ihu kelee onye ọbụla tụnyere ụtụ ya n’ụzọ dị iche iche ma kpee ekpere ka amara Chineke dịnyere ha.
Ihe pụrụ iche e mere na mmemme ahụ gụikwenwo nkwa, ịgba akwụkwọ mkpesa petitions ọkụ, ọgbụgba ama w.d.g.
Ọzọ dịka ibe ya bụ ihe ịma aka anyị nwere nke metụtara inwete ohere dị mma exhibition space maka ihe ngosi ahụ nakwa inyere anyị aka gbasaa ya bụ mmemme n’akwụkwọ akụkọ.Anyị na-atụkwazị anya na ị ga- akwado anyị dịka onye nlekọta curator ihe ngosi a.
Ọ gara n’ihụ kelee ha maka isonyere ụlọọrụ ya oge ha mere ihe ngosi egwuregwu National Light Arthouse n’Ọktoba 1, 2015.N’ihị nke a, o kwere nkwa ịkwado otu a n’ụdị pụrụ iche ma kọwaa nkpa ọ dị inwe ezi mmekọrịta n’etiti ha abụọ
A na m ekele ụnụ bụ ndị isi otu Society of Nigerian Artist.Obodo anyị a bụ Anambra azụpụtara ndị bụ ọ ka ibe n’ihe osise.Ha gụnyere Ben Enweọwụ, Ọkammụta Adigwe, Uche Okeke, Uche Udechukwu, Oliva Enweonwu, Simon Okeke lara mmụọ, Okwy Enwezo lara mmụọ wee dịrị gabazie.
Ya mere, e ji m oghere a asị ụnụ jisie ike iji hụ na mbọ ụnụ na-agba mịtara ezi mkpụrụ makana onye arachaghị ọnụ ya, ụgụrụ arachaara ya.Iji maa atụ, Anambra nwere ọtụtụ obodo ihe nkiri dị na ya nke gụnyere Awka, Igboukwu na ndị ọzọ.
O nyekwara okwu ndụmọdụ dịka onye bụgooru ọka ibe ma gwa otu a ka ha na-eme ihe ngosi ahụ karia ihe dịka otu ugboro ma ọ bụ abụọ n’afọ, tinyere ịdị uchu nakwa ime ihe ngosi ọhụrụ ọrụaka skill exhibition.
N’okwu nke ya, Dr.Paul Ifeanyị gosiri obi aṅụrị ya n’isonye na mkparịtaụka ahụ ma gaa n’ihụ gwa ha okwu agbamume nke gụnyere igosipụta njiri mara ha mgbe ọbụla n’ihi na ụkwa adịghị ere ụbọchị ọ dara.
Uchechukwu Ezeemo kelekwazịrị onyeisi ụlọọrụ ANPC, Sir Chuka Nnabufe n’aha ndị otu ya maka ohere mkparịtaụka ha nwere ma kwue na ha ga-arụ ahụ ụka ịhụ na ọ mịtara ezigbo mkpụrụ.
Ha kọwara ebumnuche na ihe ha na-eme nke gụnyere abụ poetry, tinyere atụmatụ dị iche iche ha nwere ma rịọ usoro ha kwesịrị ịgbaso iji mee ka mbọ ha na-agba mịta mmịmị.
Ha kwukwara aha ụfodụ ndị ha kpọrọ gụnyere Chukwunenye Amara Tamah na ọtụtụ ndị ọzọ aha ha na-ada ụda.
Ya bụ oke mmemme ga-ewere ọnọdụ ụbọchị ụka ọnwa Disemba ga-adị n’abalị isii, n’afọ a bụ 2020, n’ụlọ oriri na ọńụńụ Geneva Hotel, Okpuno nke dị n’okpuru ọchịchị Awka South.
Nwagboso Kosisochukwu kwuru sị na ha agaghị enwetacha ihe ha tụrụ anya ma ọ bụrụ na ha achọghị njikọ aka.O kelekwara ekele banyere nkwado ụlọọrụ ahụ nyere ha n’afọ gara aga.
O kwuru sị Anyị chọrọ mgbasaozi tupu anyị emee emume ahụ, tinyere mgbe e mechara ya.Nkwado ụnụ nyere anyị n’afọ gara aga dị egwu.Ya mere anyị bịara maka ntụziaka.
Onyeisi MDCEO ụlọọrụ ANPC, Sir Chuka Nnabuife nabatara ha nkeọma ma too ha na mbọ ha na-agba banyere ide abụ.Ọ dụrụ ha ọdụ ka ha gbaa mbọ hụ na ndị mmadụ bịara mmemme ahụ ha na-akwadebe.
Nnabuife gwara ha sị Jisinu ike dịka ụnụ na-agba mbọ na-eme ihe dị mma.Ọ dị mma otu ụnụ sị achọ ndị mmadụ ndị ụnụ na-elegara nzọ ụkwụ ha anya.Ọ dị ezigbo mma, ụnu nwere isi ọma.
N’akụkụ nke ya, Editọ ANPC bụ Oriakụ Rose Oranye nyekwara ha ntụziaka banyere emume ha na-akwadebe ma kpọkuo ha ka ha jiri okwu niile onyeisi ụlọọrụ ahụ bụ Nnabuife nyere ha mee ihe.
Ya mere ọ gwara ha sị Na National Light, ọrụ anyị bụ ịgbasa ozi.Anyị nwara oke anyị n’afọ gara aga n’ikwu ihe banyere emume ụnụ, anyị na-ekwe nkwa ime otu aka ahụ n’afọ a.
ỤBỌCHỊ Monde ọnwa Novemba ga-adị n’abalị iri na isii, afọ a bụ 2020 ka otu ndịntorobịa na-ede edemede na steeti Anambra ga-eme emume ome n’afọ ha ji echeta ụbọchị ọmụmụ  Achebe90th posthumus birthday.
Dịka onye nchikọba Society of Young Nigeria Writers, ngalaba steeti Anambra bụ Izunna Okafor siri kwu, nkuzi ahụ a ga-enye maka icheta ndụ Achebe nke izizi n’ụdị ya ga-adị na 2020 Chinua Achebe Literary Festival.
Onye ga-agbape nnukwu mmeme ahụ bụ  Chief Willie Obiano bụ aka na-achị steeti Anambra, onye ga-awụcha na emume ahụ dịka nnukwu onye ọbịa, ebe Ọkammụta Peter Umeadi jibu ọkwa dịka Chief Judge of Anambra State’ ga-abụ onye ọbịa pụrụ iche.
Ndị odeakwụkwọ a tụrụ anya ga-abịa emume ahụ gụChimamanda Ngozi Adichie, Ọkammụta Akachị Adimoro-Ezeigbo, Uzor Maxim Uzoatu, Odili Ujubuonu, Isidore Emeka Uzoatu, Okeke Chika Jerry, Rev Fr Ositadimma Akakeze, James Eze, Paul Eze na Paul Ifeayi.
NRI ndị Igbo na-atọ ụtọ ma na-edozi ahụ.Ọ bụ ya mere na ịhụ onye Igbo ọbụla o ju eju.Otu ndị Igbo si akwado ihe oriri ha na-adị iche, ndị Igbo na-akwọ aka nke ọma ma na-ehikwa aka n’anya n’ịkwado ihe ha ga-eri.
Na nri nke izu a, anyị ga-esi ofe nsala.Ofe nsala na-atọ ụtọ pụrụ iche.Ofe nsala nwere ihe ndị e jị esi ya na-eme ya ka ọ dị iche.O nwere ndị mpaghara ala Igbo ọ bụ naanị ofe nsala na-amasịkarị ha.
Nri olulo e ji eri ofe nsala o wee baa nke ọma bụ ndịnri ji a sụrụ nke ọma, nri akpụ, nri e sere nke ọma, nri ede a sụrụ nke ọma nakwa gari.
NDỌRỌNDỌRỌ bụ mmadụ na ibe ya maọbụ otu na otu ịzọ ike ka ike, ọmụmaatụ ndọrọndọrọ ọchịchị.Mgbe ọbụla e nwere ndọrọndọrọ, ndị ọbụla na-enwe ndị nkwado.Oke na ọrụ ha bụ igosipụta na ha ka ibe ha mma.
Ndọrọndọrọ abụghị agha kama ọ bụ ọnọdụ e ji egosi ike ka ike site n’ime ka ọha na eze kwenye ma sonyere ha.Ha na-eme nke a site n’ụzọ dị iche iche dịka okwu ire ụtọ, onyinye ihe dịka ego, osikapa w.d.g.
Egwu ndọrọndọrọ na-atọ ụtọ.A na-agụcha ya na redio ma na tiivii.Ọ bụ egwu e ji obi aṅụrị agụ n’ihi na dịka aha ya siri dị, ndọrọndọrọ ka ọ bụ, ọ bụghị agha.
ỤFỌDỤ ndịntorobịa iwe na-ewe egbuola otu onyeisi ụka aha ya bụ Prophet’ Uhembe Jacob, nke ụlọụka Divine Shadow Church’ n’ihi na ọ dị ka aka ya ọ dị n’amụ ụmụnwoke nke malitere ifu aghara aghara na mba Daudu nke dị n’okpuru ọchịchị Guma na steeti Benue.
Ndị obodo ahụ gara n’ihu gbaa ụlọụka ahụ ya na ụlọ ndị ọzọ Uhembe nwe, tinyekwa ụlọ nke onye ọzọ e kwuru na aka ya dị n’arụ ahụ nwe.
Uhembe, onye hibere founder ụlọụka ahụ  n’onwe ya ka ndị bi n’ogbe ahụ kwuru na ọ na-anapụ onye ọbụla amụ ya na-efu efu narị puku naịra na ụma iri abụọ N120,000 tupu o mee onye ahụ, ka amụ ya chigha azụ.
Ndị nọ oge o mere kwuru na onyeisi ụka ahụ egburu egbu gbara mbọ ka ọ agbapụ gbalaa steeti Nasarawa bụ agbataobi ha mana ndịntorobịa ahụ jidere ya gbuo ma likwaa ya.
Ka ihe a mechara, ndị ụka ya jiri foto posters ya mee ngaghariiwe kwuo na ha chọrọ ikpemkwụmọtọ banyere ya.
IGBO sị na ọ bụrụ na ịkpọ ngwere emeghị ihe o jiri bụrụ ịkpọ ngwere, ụmụaka ejiri ya mere anụ ma n’udummiri ma n’ọkọchị.
Ọ bụ n’ịgbaso nke a ka ụmụokorobịa jiri were iwe gbaa otu nnukwu ụgbọala àkpà nnu jupụtara n’ime ya ọkụ n’Ọnịcha, dị na steeti Anambra maka ịkụgbu otu onye na-akwa barò n’Ọnịcha n’ihe mberede okporo ụzọ dapụtara n’ebe ahụ.
Onye na-ahụ maka mgbasaozi n’ụlọọrụ Federal Road Safety Corps FRSC’ na steeti Anambra, bụ Maazị Kamal Musa kwupụtara nke a n’ozi ọ kụpụrụ na nsonso a banyere nke ahụ.
Nke a mezịrị ka ndị ntorobịa ahụ jiri iwe suo nnukwu ụgbọala gwongworo ahụ ọkụ ozigbo, ya na ngwaahịa àkpà nnu niile juru n’ime ha niile wee gbaa pịàpịà, ghọọ ntụ.
Maazị Musa mezịrị ka a mara na ndị ọrụ FRSC nọ na mpụga Upper Iweka gbaara gaa n’ebe ahụ, mana ndị ntorobịa ahụ jiri iwe wee gbachibido ha ma nye ha ọsọ.Ha bụ ndị ntorobịa burukwàrà ozu nwata nwoke ahụ wee pụọ.
N’okwu ya banyere ihe mberede ahụ, onyeisi ụlọọrụ FRSC na steeti Anambra, bụ Maazị Andrew A.Kumapayi kasìri ezinụlọ onye nke ha nwụrụ obi ma kpee ka Chineke nabata mkpụrụobi nwaanyị ahụ nwụrụ anwụ ma mekwa ka o zuru ike na ndokwa.
NDỊ ụlọụka ’St Thomas Aquinas Catholic Church, GRA, Awka, nọ ụbọchị ụka gara aga  mee emume owuwe ihe ubi harvest and bazzar.Emume ahụ kpọtụrụ akpọtụ, daa ụda dịka ụmụ Chineke pụtara n’igwe tụọrọ ya mmamma n’ụzọ dị ukwuu n’agbanyeghị otu ụwa siri debe imi na ọnụ n’afọ a.
E ji aja Maasị dị asọ malite ya nke ụkọchukwu parishị bụ Fada Francis Oranye nọrọ n’isi ya wee tinyere ụkọchukwu parish pụrụ n’ọnwa olemole gara aga bụ Fada Anthony Akabogu, Fada Blaise Ejike na ndị ọzọ.
Nnabuife, mgbe ọ na-ewere ọjị, wepụtaara ndị ụkọchukwu dị iche iche ọjị tinyekwara n’isi onwe ya.O kelere Chineke maka nnukwu emume ome n’afọ ahụ.
MMADỤ abụọ anwụọla ka ụgbọelu helikọpta abụọ nke  si n’otu ụlọakwụkwọ a na-azụ ndị na-akwọ ụgbọelu na Malaysia Malaysian Pilot School kụkọrịtara oge ha nọ n’ọzụzụ na-efegharị ụbọchị ụka gara aga.
Onyoonyoo nke gazuru ụwa site n’ọnyanwudude internet’ gosiri otu helikọpta ebe ọ danyere n’ọhịa dị na Kula Lumpur, ebe nke ọzọ kabara ahụ daa n’ama egwuregwu ụlọakwụkwọ ahụ.
Ngalaba na-ahụ maka njem transport ministry na mba ahụ kọwara na helikọpta abụọ ndị ahụ si n’ọdụ ụgbọelu Subang fepụ maka ọzụzụ training ha na-enwe oge niile.
Minista ahụ aha ya bụ Wee Ka Siong kwuru n’ozi ya sị na ọ dị nwute na mmadụ abụọ nwụrụ na ya bụ ihe mberede.
NNDỊ otu Nigeria Union of Local Government Employees NULGE, ngalaba steeti Anambra ga-anọ ụbọchị Fraịdee ọnwa Novemba ga-adị n’abalị iri na atọ wee nye otu odoegwu nwaanyị maara ihe ekwe na-akụ n’ọrụ onyinye nkwanye ugwu award’.
tinyere ọrụ gị n’ebe Chineke na mmadụ nọ, ihe niile ị na-eme pụrụ iche na mbọ gị n’idozi reforming ụlọọrụ Local Government Staff Pension Board, Awka wee kpebie iji NULGE Platinum Service Award’ wee kwanyere gị ugwu, iji wee gbaa gị ume.
Nnukwu mmemme a ga-ewere ọnọdụ na Njikọka Local Government Headquarters, Abagana, n’elekere iri na abụọ etiti ehihie 12noon kpọmkwem.
Ọ KPỌTỤRỤ akpọtụ ma zụọ azụọ na nsonso a, dịka ndị obodo Enugwu-Agụleri dị n’okpuru ọchịchị ime obodo Anambra East’ nke steeti Anambra merùbèrè mmemme Oriri Ọbịbịa Eri, bụ otu nnukwu mmemme ọdịnala pụrụ ichè e jiri mara obodo ahụ.
Nnukwu mmemme ahụ wèèrè ọnọdụ n’obí eze ọdịnala obodo ahụ, bụ Eze Chukwuemeka Eri, bụkwa onye nọ n’isi mmemme ahụ.Ọtụtụ ụmụafọ obodo ahụ na dị iche iche e ji okwu ha agba ìzù na steeti Anambra na mpụga ya sonyèkwàrà na mmemme ahụ.
Ọ nọkwazịrị n’ebe ahụ kpee ekpere, jụchaa àlà, ma chụfuo ihe ọjọọ n’obodo ahụ, na n’isi ụmụafọ Eri niile.
Oge ọ na-agọ ọjị na mmemme ahụ, ya bụ eze ọdịnala kpekwazịrị ekpere ngọzị, ọganihu, nchekwa, ahụike, ogologo ndụ na ihe akụakụ na ihe enweenwe n’isi ụmụafọ obodo ahụ niile nọgasị ebe dị iche iche.
Ndị eze ọdịnala ahụ, n’okwu ha n’otu n’otu, mèrè ka a mara na ha na-esonye ma na-abịakọta ọnụ na mmemme ahụ kwà ahọ ọbụla, iji sọpụrụ ma kwanyere nnukwu nna ha bụ Eri ùgwù etu o siri kwesi, dịka onye mụsàrà Igbo niile.
Ndị dị iche iche kwuru okwu na mmemme ahụ gụnyèrè onyeisioche Ojiana Ụnọ Aguleri, bụ Ichie Okechukwu Dibua onyeisioche nchere oge n’okpuru ọchịchị Anambra East’, bụ Maazị Obi Nweke onyeisioche òtù Aguleri National Youth Association ANYA’ bụ Maazị Nnamdi Ikeli-Adimora, tinyere ụfọdụ ndị ọzọ.
Dịka ọ na-akọwa na nke ahụ bụ nke ugboro anọ ọ na-awa ji dịka eze ọdịnala obodo Nanka, o kelere Chineke maka ezi ngọzị ya n’isi ụmụafọ obodo ahụ, ya na ọganihu na udo dị n’obodo ahụ ugbua.
O mere ka a mara na ndị obodo ahụ kwụ ya bụ Gọvanọ n’azụ, ma kwe nkwà na ha ga-aga n’ihu inye ọchịchị ya nkwado, iji duru Anambra wee ruo ala ahụ e kwere na nkwà.
Na ntụnye nke ya, onyeisi ọchịchị obodo ahụ, bụ Maazị Paul Chinedu kelere Chineke maka na udo abatala ma na-achị n’obodo ahụ, ma kpọkuzie ụmụafọ obodo ahụ ka ha nye aka hụ na ya bụ obodo na-agawanye n’ihu ma bụrụkwa ebe a ga-eji na-ama àtụ udo na mmepe.
N’okwu nke ya, onyeisi Ọhaneze Ndị Igbo na steeti Anambra, bụ Maazị Damian Okeke-Ogene kọwara mmemme iri ji ọhụrụ dịka nke magburu onwe ya, ma kpọkuo ndị Igbo ka ha gaa n’ihu ịkwado njirimara, asụsụ na omenala Igbo, iji hụ na ya bụ omenala anwụghị maọbụ fuo.
Ya bụ ọgbakọ bụ nke weere ọnọdụ n’ama egwuregwu Alex Ekwueme dị n’Awka, ma bụrụkwa nke a nọrọ na ya wee tụlee ma tinye okwu ọnụ banyere ihe metụtara òtù ahụ, mpụ na arụrụala, nakwa ọnọdụ nchekwa steeti ahụ.
A nọkwazịrị ebe ahụ kàá ọgbakọ ọzọ ga-ewere ọnọdụ n’obi gọọmenti steeti ahụ ụbọchị Mọnde n’etiti gọọmenti steeti ahụ na ụfọdụ ndị isi ọchịchị òtù ahụ jikọtara ndị na-anya keke na steeti Anambra.
Ya bụ ọgbakọ gụnyèrè ụfọdụ ndị dị iche iche e ji okwu ha agba ìzù na ngalaba nchekwa n’ime steeti ahụ, tinyere ndị na-anyà keke sitere mpaghara ebe dị iche iche na steeti ahụ wee bịa sonye na ya.
Ka ọ dị taa, a kpọkuola ndị nwere ụlọ oriri na ọñụñụ na mpaghara ebe dị iche iche na steeti Anambra ka ha gbaa mbọ debànye aha n’akwụkwọ ma na-azụkwa ahịa ha n’ụzọ iwu kwàdòrò.
Oku a bụ nke  Kọmishọna na-ahụ maka omenala na njem nlegharịanya na steeti Anambra, bụ Dọkịta Christian Mmadụbuko kpọrọ n’okwu ya na mmemme ọgbakọ ọzụzụ mkpụrụ ụbọchị atọ a chịkọbàrà maka ndị nwere ụlọ oriri na ọñụñụ na steeti ahụ, bụ nke bịara na njedo na nsonso a.
Ọ kọwaara ha mkpà ọ dị na onye ọbụla nwere ụlọahịa maọbụ ọdụahịa na steeti ahụ kwesìrì idebànye aha n’akwụkwọ, ma gwakwa ha na onye ọbụla edebànyeghị aha n’akwụkwọ ga-abụ onye a ga-akpọchi ụlọahịa ya.
Kọmishọna Madụbuko jikwàrà ohèrè ahụ wee gwa ndị ahụ ka ha na-aga n’ụlọọrụ Anambra State Small Business Agency’ ASBA maka ịgbaziri ego iji kwàlite azụmahịa ha, n’ihi na nke ahụ so n’ebumnobi ma bụrụkwa isi sekpụ ntị Gọvanọ Willie Obianọ jiri guzobe ụlọọrụ ahụ.
Ọ BỤ ihe doro anya na ụbọchị niile nwèrè ike bụrụ nke onye ohi, mana otu ụbọchị ga-abụrịrị nke onye nwe ụlọ, maka na ọ na-abụ ihe emeghị n’izù, ò méé n’ọnwa.
O wee bụrụ etu ahụ ka aka ndị uweojii steeti Anambra siri nwụchikọọ mmadụ abụọ a na-enyo enyo na aka ha dị n’ogbugbu ahụ e gburu otu nwa amadi a maara dịka Maazị Azubuike Ekwegbalu.
Nke a bụ nke e mere ka ụwa mara site n’ọnụ onye na-ahụ maka mmekọrịta ọhaneze na ndị uweojii na steeti ahụ, bụ Maazị Haruna Mohammed, site n’ozi ọ kụpụụrụ ndị nta akụkọ na nsonso a bànyéré nke ahụ.
Dịka Maazị Mohammed siri kwuo, ndị uweojii banyere ọrụ ozigbo iji nwụchikọọ ndị kpara arụ ahụ.O mezịrị ka ha mara na ha nọrọ na nsonso a wee nwụchikọọ mmadụ abụọ a na-enyo enyo na aka ha dị n’ogbugbu ahụ e gburu nwa amadi ahụ.
Ihe dị iche iche e nwetara n’aka ndị ahụ gụnyèrè ekwentị abụọ nke nwa amadi ahụ ha gburu egbu, na otu obere mma dị nkọ a na-enyo ènyò na ọ bụ ya ka ha jiri wee sụgbuo ya bụ nwoke ụbọchị ahụ.
N’okwu nke ya, onyeisi uweojii na steeti Anambra, bụ CP John Abang mere ka a mara na e nweghị ebe nzuzo ọbụla maka ndị ohi, ndị arụrụala, ndị otu nzuzo, nakwa ndị omekome ndị ọzọ dị iche iche n’ime steeti Anambra.
O nyekwara ndụmọdụ ka onye ọbụla hie asaa n’anya n’ihi ihe dị iche iche na-emezị ugbua.Ọ gwakwara onye ọbụla ka ọ kpọtụrụ ha bụ ndị uweojii site n’akàrà ekwentị 07039194332 oge ọbụla ọ hụtara maọbụ dabà na n’ọnọdụ dị añaa, iji gbatara ya ọsọ enyemaka.
Ka ọ dị taa, ndị ọrụ nchekwa Nigeria Security and Civil Defence Corps NSCDC’ ngalaba nke steeti Cross Rivers anwụchiela mmadụ ise a na-enyo enyo na ha bụ ndị otu nzuzo na-eyi ndị mmadụ egwu na mpaghara ebe dị iche iche na steeti ahụ.
Ndị omekoome ahụ bụ ndị a kpụgharịrị ụbọchị Wenezdee n’isi obodo steeti ahụ bụ Calabar site n’aka onyeisi ụlọọrụ NSCDC na steeti ahụ bụ Maazị Danjuma Elisha, bụ onye mere ka amara na a nwụchiri n’okpuru ọchịchị Ogoja.
O nyere aha mmadụ ise ndị otu nzuzo ahụ dịka Ejesi Akwa, Ugbem Oloko, Francis Ogbeche, Thomas Ajaba na Gabriel Ogbeche.
O mekwazịrị ka a mara na a ga-enyefè ndị ahụ n’aka ndị ọrụ uweojii, ka e wee mee nnyocha miri emi banyere ha na ọrụ ọjọọ ha, ọkachasị okpokoro isi mmadụ ahụ e jidere n’aka ha, nke, mgbe e mechaara ya, a kpụpụ ha ụlọikpe.
Ọ bụzị oge nwaanyị ahụ na-ajụzị ajụjụ ma na-achọgharịzị ụzọ ọ ga-esi ree nwatakịrị ahụ, ka ọ kwutezịrị ya na ntị otu onye onye ahụ wee gazie tụpenye ndị ọrụ nchekwa azụ banyere nke ahụ, aka wee kpàra ya.
NSỊ dị n’ihe oriri food poison egbuola mmadụ asaa si n’otu ezinaụlọ n’Auki nke dị n’okpuru ọchịchị Bungudu na steeti Zamfara.N’ihi ya bụ ọdaachi, di ụmụnwaanyị ahụ nna ezinaụlọ enweela nsogbu isi mgbaka.
Otu onye nọ ka o mere aha ya bụ Mohammed Musa gwara ndị ntaakụkọ na mmadụ asaa ahụ si otu ezinaụlọ, ndị gụnyere ụmụaka ise na ndị nwunye house wives abụọ nwụrụ ka ha richara nri e ji ọka wee see.
Ya mere, nwoke nwe ụlọ, onye ndị nwunye ya na ụmụ ya nwụrụ bụ Mallan Hassan Lawa onye anọghị n’ụlọ oge nwunye ya sichara nri, anwụghị n’ihi na o soghị rie nri ahụ.
Ka ọ dị ugbu a, a na-akọwa na nwoke ahụ enweela nsogbu isi isi mgbaka n’ihi ọdachị ahụ nke bịakwutere ya.
KA ọ gachaara mkpụrụ ụbọchị ole na ole onye ogbuo-ọwara ọsọ jiri ụgbọala kụgbuo otu nwaanyị n’Ọnịtsha, ihe mberede okporo ụzọ ọzọ adapụtakwala ma taa isi mmadụ abụọ na-eme njèm.
Onye jigodi ọkwa dịka onye na-ahụ maka mmekọrịta oheneze na ụlọọrụ Federal Road Safety Corps FRSC’ n’ime steeti Anambra, bụ Maazị Kamal Musa mèrè ka ụwa mara nke a site n’ozi ọ kụpụụrụ ndị nta akụkọ na nsonso a bànyere ihe mberede ahụ.
N’akụkọ dịkwa ka ibè ya, ihe mberede okporo ụzọ ọzọ dapụtakwara na nsonso a n’elu àkwà ahụ a rụrụ maka ụgbọala ịgba n’elu n’ala na njikọ ụzọ Kwata dị n’Awka, bụ isi obodo steeti Anambra.
Ụmụnwaanyị abụọ nọ n’ime ụgbọala ahụ oge ahụ ya bụ ihe mberede mèrè, ma otu onye n’ime ha nwètara mmerụahụ, bụzị onye e bùùrù ozigbo buga n’ụlọọgwụ Princeton Orthopedic Specialist Hospital’ dị n’akụkụ ebe ahụ.
NDỊ otu a kpọrọ Anambra Demands Soludo ADS wụchara n’ụlọọrụ Anambra Newspapers and Printing Corporation ANPC, Awka, bụ ndị na-ebipụta akwụkwọ akụkọ National Light, Ka Ọ Dị Taa na Sportslight Xtra na Tuzdee, wee kwupụta ebumnobi ha nke ha chọrọ ka a mata.
Isiokwu ha bụ na ha na-agba mbọ ka Ọkammụta Charles Chukwuma Soludo bụ nwaafọ Anambra jibu ọkwa dịka onyeisi governor ụlọọbaego ala anyị, Central Bank of Nigeria pụta maka ịchị steeti Anambra, ka ọ bụrụ ya ga-anọchị anya Chief Willie Obiano.
Emecheta kọwara na ọ bụ site na ntụziaka Soludo n’oge ọchịchị Olusegun Obasanjo ka e ji wee chekwaa akụ na ụba ala anyị nke mere na ụlọọbaego ndị gaara ịda ma mechie kpamkpam emechighizi, ya bụ ihe mere na o nweghị onye ọbụla tụfuru ego ya.
Dịka o siri kọwa, Gọvanọ Obiano bụkwa a kwaa a kwụrụ n’ihe gbasara ụlọọbaego banker dịka o mere nkeọma na ọ ga-adị mma ka onye maara ihe gbasara akụnụba sochie ya.
Ọ gakwara n’ihu kwuo na mmiri amachighị nzọụkwụ Soludo ebe niile ọ gara na ndụ ya, site n’ụlọakwụkwọ, ruo mgbe ọ rụrụ ọrụ ka ọ gụchara akwụkwọ na University of Nigeria, Nsukka, wee rukwaa n’ụlọọbaego ala anyị ebe ọ nọrọ afọ ise zuru ezu n’enweghị nsogbu ọbụla.
Ndị otu ahụ kọwara na ọ bụrụ na Soludo arịgoro dịka gọvanọ Anambra na ebe niile ga-adị ka ala bekee n’ihi na ọ maara ihe ekwe na-akụ.Ha rụtụkwara aka na Soludo anaghị agba mbọ sọ maka ndị Anambra kama ọ na-agba mbọ maka South-East niile.
Ha kwuru na Soludo ga-ahụ na a rụrụ okporo ụgbọoloko train na South-East nke ga-esite Enugu-Awka-Owerri-Aba.Na nke ahụ ga-eme ka gọọmenti gharazie itụfuzi oke ego n’okporouzọ.
Dịka Nnabuife na Edịtọ ANPC bụ Oriakụ Rose Oranye jụgasịrị ha ajụjụ banyere isiokwu ha jiri bịa, ha kọwara na mbọ ha na-agba bụ maka ọdị mma ndị Anambra.
Ndị otu ADS bịara njem ahụ bụ Jude Emecheta, Emeka Okonkwo, Evans Okeke, Goddy Obioha, Chukwudi Okoli, Kizito Onunkwo na Oriaku Esther Onyekesi.
Di na nwunye ahụ, bụ Maazị Ben na Oriakụ Elizabeth Nwobu bụ ndị a nwụchiri site n’aka ngalaba isi ụlọọrụ ndị uweojii dị n’Ogidi n’okpuru ọchịchị ime obodo Idemile North, site na njikọaka ndị ọrụ nchekwa obodo Nkpor dịkwa n’otu okpuru ọchịchị ahụ.
N’okwu ọ gwara ndị nta akụkọ bànyere nke ahụ, onye na-ahụ maka mmekọrịta ọhaneze na ndị uweojii na steeti Anambra, bụ Maazị Haruna Mohammed kọwara nke ahụ dịka ihe jọgburu onwe ya ma n’anya mmadụ ma n’anya Chukwu, bụ mmadụ ịka obi zuru nwa mmadụ ibe ya tàrà ahụhụ mụọ.
Ha kwazịrị arịrị na ha agbasoghị usoro kwesiri ekwesi, bụ usoro iwu kwàdòrò maka ikuchì nwa wee mee nke ahụ, ma rịọkwazie ka a gbaghara ha.
NA ntụnye ya n’ịkwàlite ezi ọnọdụ obibi ndụ na ọnọdụ ahụike ụmụ mmadụ, òtù a maara dịka Marcel Ofomata Foundation’ nọrọ na nsonso a wee nye mmadụ karịrị narị abụọ n’ọnụọgụgụ ọgwụgwọ n’efù.
Atụmatụ inyòcha ahụ na inye ọgwụgwọ ahụ bụ nke weere ọnọdụ n’ogige ụlọ ahụike Agulu Primary Health Centre’ dị n’Agụlụ, n’okpuru ọchịchị ime obodo Anaọcha, ma bụrụkwa nke ndị mmadụ nupụtàrà n’ìgwè wee sonye na ya.
ỌCHỊCHỊ nọ ugbua na steeti Anambra, nke Gọvanọ Willie Obianọ nọ n’isi ya àkwàdola ahịa ruru puku iri na atọ, narị asaa na iri ise 13,750 n’ọnụọgụgụ site n’okpuru atụmatụ na ụlọọrụ Anambra Small Business Agency ASBA’.
NDỊUWEOJII na steeti Anambra anwụchịkọọla otu nwaanyị gbara afọ iri atọ maka ịtụnye nwata nwoke ọ mụrụ ọhụrụ n’ime olulu mposi pit toilet.
Nwaanyị ahụ, Franca Udokwu, onye Obuba Obofia Nkpor kwetere na ya kpara arụ ahụ tupu o duru ndịuweojii gaa n’ebe ọ nọrọ me.
Ọ kọwakwara ihe ndị ọzọ ma kwuo na a dọnyela ozu nwa ahụ n’ọba ozu ụlọọgwụ ahụ maka nnyocha autopsy dịka ya bụ okwu dizi maka ileba anya.
IGBO sị na ọha mmụọ na ọha mmadụ na-ama ụbọchị a mụrụ dike, ma sịkwa na ọ na-abụ oke ọkụkọ kwaa akwa, ndị mbụ na ndị ègèdè anụ olu ya.
Ka ọ dị taa, steeti Anambra àgbàala ahọ iri abụọ na iteghete e jiri kèé ya.Dịka ya bụ steeti na-emerùbe ncheta ụbọchị e kepụtara ya, ọ dị mkpa ịrụtụ aka n’akụkọ ntọala steeti ahụ nakwa ụfọdụ ihe pụtakarịchara ìhè banyere ya bụ steeti.
Anambra nwere ọgbọ nta nkwado Sineetị atọ, ọgbọ nta nkwado ụlọ ọgbakọ nnọchianya etiti dị iri na otu, na ọgbọ nta nkwado ụlọ ọgbakọ omebe iwu steeti dị iri ato n’ọnụọgọgụ.
Obodo ndi kacha wee mepee emepee na steeti ahụ ma bụrụkwa ndi a ka anụ aha ha n’ogogo mba ụwa, gụỌka Awka bụ isi obodo steeti ahụ, Nnewi na Ọnịtsha, ebe Ọnịtsha nwere ahịa kacha wee buo ibu na mpaghara ọdịda anyanwụ Afrịka.
Steeti Anambra enweela ndi ọchịchị dị iche iche malite na mgbe e kere ya wee ruo ụbọchị taa.Ndi chigoro Anambra, na oge ha bànyèrè n’ọkwa malite n’ahọ 1991 gụnyere
Anambra bụ steeti kacha nwee ezi ọnọdụ nchekwa na udo n’ala Nigeria, ma bụrụkwa ebe a n-emepụta ihe mmepụta na ihe oriri dị iche iche a na-ebusa n’ala Naịjiria nakwa na mba ofesi, nke mezịrị ka ọ bụrụ ihè nke ala anyị, dịka aha a kpọrọ ya siri dị.
Dịka Anambra na-eme ọgbụgba ahọ iri abụọ na asaa ya, ka udo, mmepe na ọganihu tọrọ atọ bụrụ ihe nketa ya.
World Health Organisation WHO enyela ntụziaka na ụmụaka dị afọ iri na abụọ wee gbagobe ga na-eyi akwa mkpuchi ihu masks dịka ndị okenye si eyi, iji gbanarị ọrịa korona.
Ọ kọwara na o dochaghị anya etu ụmụaka si ekesa nje ahụ ma kọwaa na ndị na-eto eto teenagers ga-ebufekwa ndị ọzọ nje ahụ dịka ndị okenye si ekesa ya.
Otu o sila dị, a kọwakwara na ndị buterela korona ga-akarị ọnụọgụ ahụ n’ihi emeghị nnyocha, enweghị ike ịchọpụtacha ole ha ha.Ọnụọgụ ndị nwere nje korona na-agbagokwa n’ike n’ike n’akụkụ ụwa dị iche iche.
E MEELA mmemme elimozu otu onye nnukwu omebe ọgwụ, Pharm.Sir Ephraim Chukwugozie Anyachebelu KSC, onye a maara dika Sir Gauze.Ọ bụ onye Amaeze Oraukwu nke dị n’okpuru ọchịchị Idemili  North na steeti Anambra.Ọ gbara afọ ịrị isii na atọ tupu ọ laa mmọ.
Oge a na-gba ya ajụjụ ọnụ, Most Rev.Alexander Ibezim kasiri ezinụlọ ndị be Anyachebelu maka ọnwụ nna ha, onye ọ kọwara dika onye nwere mmasị  inyere mmadụ aka n’ụzọ dị iche iche.
Ụkọchukwu Dọkịnta Chukwukaodinaka Oragu kwuru na ọ bụ nnukwu ihe mberede dakwasịrị ndi ụka Anglịkan na ezinụlọ Anyachebelu, ma gaa n’ihu kelee Chineke maka onyinye mgbasapụ aka o nwere oge ọ nọ n’ụwa.O nyere ndụmọdụ ka ndi mmadụ ṅomiri ezi ndụ o biri iji nwee ezi ncheta oge ikpazụ.
N’ozi ikpeazụ ya maka onye nwụrụ anwụ, Sir Emma Emelummadu kwuru na  ọ bụ ya rigooro n’ọchichi ka Chukwugozie Anyachebelu chịchara dịka onyisi otu Kansụl nke Naiti n’ụka Anglịkan.Ọ kọwara ya dika onye na-enwe obi aṅụrị, ezigbo onye ndu nakwa onye na-enyere ndị ogbenye aka.
N’ozi nke ọ gụpụtara, o kwuru sịN’aha ndị ọrụ nakwa Achịbishọpụ mpaghara Naija, Most Rev.Alexander Ibezim, ụlọ akwụkwọ Bishop Landry International School Oraukwu bụzị Ephraim Gozie Anyachebelu International School Oraukwu.
Onye ọkammụta, Pharm.Ahmed Tijjani Mora gosiri nwute ya n’ihi ezigbo enyi ya nwụrụ anwụ, onye ọ matara oge ọ rụrụ ọrụ rejistra n’otu Pharmaceutical Council’, ma kpee ekpere ka mkpụrụ obi ya zụrụ ike na ndokwa.
N’otu aka ahụ, Igwe  Onyido Uzodimma na ndị ọzọgasị nke otu ahụ gara ma kasie nwunye onye nwụrụ anwụ, Ọkammụta Faith Anyachebelu na ezinụlọ ya.
Ndi ọzọ ọ hapụrụ wee nwụọ gụnyere ụmụ ya, nne ya Rhoda Anyachebelu,nwanne ya woke Ọkaikpe ukwu Anambra State,  Justice Onochie Anyachebelu wee dịrị gaba.
Anambra na-agbalị nke ukwu.Ndị ọrụ na-enwe aṅụrị n’ihi na gọọmenti na-emete ha mma.Ọ bụ ya mere na anaghị anụ maka ịkpọ ganịganị ka e si eme na ọtụtụ steeti dị iche iche.
Ọ BỤ nnukwu ihe ańụrị dịka steeti Anambra gbara afọ iri abụọ na iteghete taa, n’ihi na kemgbe e ji wee kewapụta ya, ọ na-amụke dịka ihelight na ngalaba niile dịka aha ya siri dị, nke bụ, Ihe ala anyị.’
N’oge mbụ, a na-ahụta ụmụnwoke ndị Anambra dịka ndị anaghị agụ akwụkwọ nke ọma, ndị na-ahọrọ azụmahịa karịa ịgụ akwụkwọ.Mana taa, ihe agbanweela, ndị Anambra amatala na akwụkwọ bu ụzọ tupu ihe ndị ọzọ.Ya mere, e nweela ọtụtụ ihe ọgbụgba ama na ngalaba mmụta na steeti Anambra.
Na Julai 2020 a, gọọmenti Anambra ńụrịkwara ka a họpụtara Ọkammụta Charles Egbu nke Abatete dịka onyeisi ụlọakwụkwọ Vice Chancellor nke mahadum Leeds Trinity University, USA.
N’ikwu nke bụ eziokwu, steeti Anambra akpaala ike dị egwu na ngalaba mmụta, dịka Gọvanọ Obiano nọ n’isi ya wee kpara ugbo na-aga.
DAYỌSIS Ekwulobia ụka Katọlik na ndị Igboukwu dị n’okpuru ọchịchị Aguata na steeti Anambra nọ na nsonso a kelee Chineke maka ezi ndụ nke ụkọchukwu izizi ha bụ Msgr Raphael Chukwubunna Anasiudu.Ha jiri otu olu kwuputa ọrụ ọma niile ọ rụrụ n’ụwa dịka ụkọchukwu.
E ji aja maasị dị asọ wee malite ya na Our Lady of Fatima Catholic Church, Igboukwu, nke bishọp ụka Katọlik dayọsis Awka bụ Most Rev Paulinus Ezeokafor nọ n’isi ya na Monde Ọgọstụ 17 ma mechie ya na Wenezdee Ọgọstụ 19 funeralmonths mind.
Bishọp Okpaleke kọwara ya dịka onye udo, onye maara ihe ekwe na-akụ, onye a na-elegara anya ma kpọkuo ndị mmadụ ka ha soro nzọ ụkwụ ọma ya.Ọ gara n’ihu rụtụ aka na Msgr Anasiudu bụ onye na-enwe ańụrị, na ọ nwụkwara ọnwụ ańụrị.
N’okwu ya na mmemme ahụ, onyeisi mgbasaozi Director of Social Communications na dayọsis Ekwulobia Msgr Jerome Madueke kwuru na mmiri agaghị amachi nzọ ụkwụ Msgr Anasiudu n’ihi na agaghị echefu ezi ọrụ ọ rụrụ maka Chineke na mmadụ, n’ụwa a.
Ndị Igboukwu gbara ama n’isi ya dịka onye obodo jiri biri, onye tụnyere ụtụ dị iche iche maka mmepe obodo ha bụ Igboukwu.
A mụrụ Msgr Anasiudu n’Oktoba 24, 1936 n’ezinụlọ Joseph na Sussana Umuokafo Eze Anasiudu n’Ezigbo Igboukwu.E chiri ya ụkọchukwu n’Epure 25, 1965.
Ka e chichara ya ụkọchukwu, ọ gụrụ akwụkwọ na mahadum University of Nigeria, Nsukka UNN ma site n’agụmakwụkwọ n’efu mahadum ahụ nyere ya, ọ gara ala bekee University of Illinois, USA ebe o nwetere nzere wee ruo n’ogo dọkịnta Phd.
Site na mbọ ya n’ụka na Nigeria, Pope John Paul II kwanyeere ya ugwu site n’ibuli ya n’ọkwa dịka Mọnsaịnọ Monsignor, n’afọ 1987.
N’akụkọ ndụ ya, e kwuru sị Msgr Anasiudu tutere ọtụtụ ugo ma sorokwa n’otu dị iche iche.Ọ bụ onye ọchịchị aka siri ike, ụkọchukwu ihe ọ na-eme doro anya, odee dị egwu n’ime ihe niile, ọ dị obi umeala, ma bụrụ nwa Chukwu kwesịrị ntụkwasa obi.
A kọwakwara na dịka ọ lachara ezumike nka, ọ gakwara n’ihu na-agụ, na-ede ma na-agbasa ozi dịka Chineke ji ahụike wee gọzie ya.
Msgr Raphael Anasiudu nwụrụ ụbọchị ụka, Sọnde Julaị 19, 2020 ka ọ rịachara ahụ obere oge.ọ gbara afọ iri asatọ na anọ.
IGBO sị na ọ na-abụ a nyụkọọ mamịrị ọnụ, ọ gbọọ ụfụfụ, maka na ọ na-abụ e jikọọ aka ọnụ wee buo ozu enyi, ọ dị mfe.
Ka ọ dị taa, isi ọchịchị ụlọọrụ uweojii ná mpaghara nkè 13 na ndị nta akụkọ steeti Anambra ekwela nkwà ijikọ aka ọnụ n’ọrụ n’ịchụ mpụ na arụrụala ọsọ ụkwụ eru ala n’ime steeti ahụ.
Maazị Muhammed kọwara ndị nta akụkọ dịka ahụghị ebule ma sị elina dike, n’ihe gbasaara ibuso mpụ na arụrụala agha, bụzị nke mere o jiri dị mkpa na ha abụọ ga-ejikọ aka ma rụkọọ ọrụ ọnụ nke ọma, iji nweta mpụtara bụ ịgbà n’ọnọdụ ncheta.
Ọ kpọkuzịrị onyeisi ndị uweojii ahụ ka ọ hụta ndị nta akụkọ dịka ndị nwere ọrụ dị oke mkpa, ihe ha ga-atụnye, na ụzọ pụrụ iche ha ga-esi nyere ya aka n’imezupụta ebumnobi ya n’ọrụ nchekwa dịka onyeisi mpaghara nke iri na atọ.
Ndị dị iche iche sonyere na njem mkpọtụrụ ahụ gụnyere odeakwụkwọ izugbe otu NUJ na steeti Anambra, bụ Maazị Emmanuel Udeagha, tinyere ụfọdụ ndị ọzọ so n’isi ọchịchị òtù ahụ n’ime steeti ahụ.
Ọ dị ncheta na AIG Danmallam Muhammed bụ onyeisi ọrụ uweojii na mpaghara nke 13 ahụ e kepụtàra ọhụụ na mpaghara ndịda-ọwụwa anyanwụ dịka isi ọchịchị ndị uweojii, nke ga na-elekọta steeti Anambra, steeti Enugu, na steeti Ebonyi.
NDỊ Igbo abụrụla ndị a kọwara dịka àgbụrụ na-agbasi mbọ ike nà ndị na-eme nke ọma n’ezi ihe ọbụla ha tinyere aka.
Nke a bụ nke a kọwàpụtara site n’ọnụ ndị nyere nkuzi na ndị soro tinye ọnụ n’okwu na mkparịtaụka e mere n’otu nnukwu mmemme pụrụ iche a chịkọbara na steeti Anambra site n’aka ngalaba nkuzi a maara dịka Unizik Business School’, nke Mahadum Nnamdị Azikiwe dị n’Awka.
Ya bụ ọgbakọ nchọcha bụ nke weere ọnọdụ n’Ọnịtsha, ma bụrụkwa nke isiokwu ya bụ Ịkwalite Etu Ndị Igbo Si Eme n’Azụmahịa na Ọrụaka Site n’Usoro Ọmụmụ Ahịa Bụ Ịgbà, n’ilekwàsị Anya n’Ahịa Ọnịtsha, ma a tụgharịa ya.
Ọ katọkwazịrị etu ndị mmadụ ma ụfọdụ ndị Igbo esighịzị enwe mmasị iwetu obi ala gbaa mbọ, ma na-achọkwazị ịba ọgaranya n’ike, site n’ụzọ ọjọọ dị iche iche enweghị ezi njedobe.
Na mbụ n’ozi nnọọ ya, onyeisi UNIZIK Business School’ bụ Ọkammụta Austin Nonyelu kọwara na mmemme ahụ ga-enye aka ime ka a chọpụta ohere ọma dị iche iche na ụsà nye ihe iche mgba dị iche iche na-echere ọmụmụ ahịa na azụmahịa ndị Igbo.
NDỊUWEOJII kọmandị Federal Capital Teritory FCT azọpụtala ụmụaka abụọ a kpọchiri n’ime ụlọmkposi.Ọ bụ nwaanyị ha na ya bi guardian, Oriakụ Loveth Ilobi kpara arụ ahụ.
Ụmụaka ahụ, Wisdom Christopher King Chidemi nwoke gbara afọ iteghete na Angel Nwoga nwaanyị gbakwara afọ iteghete bụ ndị ha na Oriaku Ilobi bi n’ụlọelu okpukpo abụọ na Garki ka a zọpụtara dịka Wisdom siri na windo ripụ wee tie mkpu nke mere ka ndị agbataobi gbakọọ.
Onye okwuputa okwu ndịuweojii kọmandị FCT Anjuguri Manzah, onye mere ka a mata nke a kwuru na ọ bụ igwe ndịuweojii sitere ogige uweojii Garki na ndị ọrụ ịgbanyụ ọkụ Federal Fire Service zọpụtara Angel.
Ụmụnwoke, ọ kachasị ụmụikorobịa na-agbakarị egwu ogene.A na-akụ egwu ogene n’ebe dị iche iche a na-eme mmemme dịka iri ji ọhụrụ, ịgba nkwụ nwaanyị, akwamozu w.d.g.
Ndị egwu ogene na-enwe ọgụ egwu, onye na-abụ ọ na-agụpụta egwu ndị ọzọ a na-ekwe ekwe.A na-ejikarị egwu ogene eduba ma na-eduputakarị mmadụ na mmemme.Ọ na-eme ka obodo na-ekpo ọkụ.
JI mmiri ọkụ maọbụ ji awịa dịka ụfọdụ si akpọ ya bụ otu n’ime nri ndị Igbo a na-echefuzi ugbu a, ma na ọ bụ nri na-atọ ụtọ.N’ezie, ji mmiri ọkụ so na nri ọ ga-abụ irichaa, ahụ gị ekpobe ọkụ ozigbo.
ị sachaa ya, bee ya kịrịkịrị,  debe ya.Ị gbanye mmiri n’ite sinye ya n’ọkụ, ị wụnye ji ahụ azụ, mmanụ, ose, ịra, nnu, magị na okpenyi.I kpuchie ite, ọ fọdụ obere ka o ghee, ị wụnye akwụkwọ ụtazị maọbụ akwụkwọ nnchụanwụ, nwa oge, ị fọtuo ya, kebezie ya.
Igbo sị na ọ na-adị mma ibido n’oge maba ọkwà mmiri, ma sịkwa na ọ na-adị mma ịma ọkwà mmiri tupu ozuzo ya.
Ọ bụ n’ịgbaso nke a ka ụlọọrụ ahụ na-ahụ maka ọnọdụ mberede n’ime steeti Anambra, bụ ụlọọrụ Anambra State Emergency Management Agency SEMA’ jiri buru ozi na nkuzi banyere ijummiri wee gaa n’okpuru ọchịchị dị iche iche dịgasị na steeti ahụ.
Atụmatụ nkuzi ahụ bụ nke weere ọnọdụ n’ahịa Nkwọr Ọmọr dị n’okpuru ọchịchị ime obodo Ayamelụm, Agụleri dị n’okpuru ọchịchị ime obodo Anambra East’, okpuru ọchịchị ime obodo Ọgbaru, Ihiala, Onitsha na ebe ndị ọzọ.
Ụlọọrụ dị iche iche sonyeere SEMA n’ọrụ ahụ gụnyere ụlọọrụ Nigerian Security and Civil Defencee Corps NSCDC’ na ụlọọrụ Red Cross’.
Ọ dị ncheta na ijummiri emeela ọtụtụ ihe dị iche iche na steeti Anambra n’oge gara, ọ kachasị n’ahọ 2019, ahọ 2018, ahọ 2017, na 2012.
Fada Oliver Ekene Nwosu kwuru sị na ya na-ekele Chineke maka ndụ na nchekwa o nyere ya kemgbe ya bụ nsogbu malitere.
Otu o sila dị, ọ gara n’ihu kwuo sị na ọnọdụ ahụ abụghị ihe gbasara sọ  Fada Ekene Nwosu kama maka ugwu nke ụka Katọlik.Ọdịghị mma ime ka ụmụ na-eto eto na-achọ ichi ụkọchukwu hụta ya na e nwere ike chụọ ha n’otu ntabi anya.
Ya mere, ọ kpọkuru ha ka ha lebaa anya na kanọn nke ikpeazụ ma mee ihe ha kwesịrị ime.
NDỊ obodo Abacha dị n’okpuru ọchịchị Idemili North nke steeti Anambra nọrọ na nsonso a wee mee ịkpọ ganị-ganị n’ụzọ udo, banyere ọchụchụ ahụ gọọmenti steeti ahụ chụrụ eze ọdịnala ha bụ Igwe Godwin Ben Chuba Mbakwe.
Ịkpọ ganị-ganị ahụ bụ nke ndị ahụ malitere na mpaghara ebe dị iche iche n’obodo ahụ, ma bụrụkwa nke ha meere wee gaa n’obi gọọmenti steeti ahụ dị n’Awka, bụ ebe ha nọrọ wee chịkọta ya.
Ndị ahụ bugasịkwa akwụkwọ e dere ihe dị iche iche na ya wee mee ịkpọ ganị-ganị ahụ, nke gụAbacha bụ obodo udo, Anyị kwụ gọọmenti Anambra n’azụ,
Anyị katọrọ ihe Igwe GBC Mbakwe mere, Abacha na Obianọ dị n’udo, Anyị jụrụ ọchịchị aka ntagide Igwe GBC Mbakwe, tinyere ụfọdụ ederede ndị ọzọ dị etu ahụ.
N’ikwupụta ọnọdụ ha dịka ndị obodo Abacha, onyeisi ọchịchị obodo ahụ, bụ Maazị Ifeanyi Okeke mere ka a mara na ọchịchị Gọvanọ Willie Obianọ emeerela obodo ahụ ọtụtụ ihe dị iche iche, ma rụkwara ha ọrụ mmepe dị iche iche kemgbe ọ batara n’ọkwa ọchịchị.
Ndị obodo ahụ mechààrà wee nye gọọmenti steeti ahụ akwụkwọ ozi banyere ọnọdụ ha n’ọchụchụ ahụ ọ chụrụ eze ọdịnala obodo ha.
Na nzaghachi ya, onye ndụmọdụ pụrụ iche nyegara Gọvanọ Obianọ n’ihe gbasaara echichi ọdịnala na ọchịchị obodo, bụ Oriakụ Vera Okechukwu gbara akaebe n’eziokwu na Abacha bụ obodo udo, ma kwezie nkwà na ọ ga-eme ka ozi ha ruo gọọmenti steeti ahụ aka.
Ọ dị ncheta na Gọvanọ Willie Obianọ nọrọ n’abalị iri na otu nke ọnwa Ọgọstụ wee chụtuo ndị eze ọdịnala obodo iri na otu n’ọkwa, maka ịsoro otu ọgaranya gaa Abụja ịhụ onyeisi ala Nigeria n’enwetaghị nkwàdo site n’aka ọchịchị steeti ahụ.
Ụmụaka ahụ ka e kwuru na ha na-agba bọọl ma oge oke mmiri malitere zobe, ha gbabara n’otu ụlọ akịrịka dị nso ebe ahụ ka ha zere mmiri, ma amụma segburu ha ebe ahụ.
Ụmụaka iteghete  dị n’agbata afọ iri na atọ ruo afọ iri na ise nwụrụ ozugbo, ebe otu n’ime ha nwụrụ ka e bu ya aga ụlọọgwụ.Mmadụ atọ dị ndụ na-anara ọgwụgwọ n’ụlọọgwụ.
Ọdachị ahụ bụ nke kacha njọ n’ụdị ya a hụtarala na mba Uganda kemgbe 2011, oge ụmụaka iri na asatọ nwụrụ n’ụlọakwụkwọ.
Na Febụwarị afọ a, ọzọdimgba anọ bụ ụdị dị ụkọ na-ebi n’elu ugwu rare mountain gorillas nwụrụ dịka amụma mmiri zutere ha ma gbuo ha.
ABDULHAMID Muhammadu gbara afọ iri ise na ise adanyela n’ime ụmị well nwụọ, dịka ọ gara ịzọpụta atụrụ ya  danyere n’ụmị ahụ.
Ọ kọwara na dịka ha nwetara ozi maka ya, na ha zipuru ndị ọrụ ha bụ ndị gara ebe ahụ wee chọpụta na ọ bụ nwoke gbara afọ iri ise na ise dabanyere n’ime ụmị.
Otu o sila dị, ọ dụrụ ndị mmadụ ọdụ ka ha hapụ ịdị na-etinye onwe ha n’ụdị nsogbu ahụ, kama ka ha na-akpọtụrụ ndị otu ha ma e nwee ihe ndapụta dị otu ahụ.
Ụkọchukwu ahụ lara mmụọ, Fada Francis Ighorurhie ka e kwuru na mmiri riri ya n’abalị Tọzdee gara aga ka ọ dara n’otu akwammiri osisi dị na mpaghara mmiri na-ado na Kaiama dị na Kolokuma Opokuma.
Fada Ighorurhie, onye steeti Delta bụ onye otu Missionary of St Paul MSP ma bụrụ ụkọchukwu parish nke ụlọụka St Joseph Catholic Church, Kaiama.
Ọnwụ ya bụ nnukwu ihe nwute n’ebe ndị ụka ya na ndị obodo ahụ nọ nke mere na ha kpọkuru gọọmenti ka ọ mara ihe o mere nsogbu iju mmiri na steeti ahụ.
Otu onye n’ime ha kwuru sị Ihe a bụụrụ anyị ihe oke nwute.Fada si Bomadi dị na steeti Delta alọta oge o zutere ọnwụ erughị eru.E wepụ iju mmiri, ọ gara ịnya ụgbọala ya bata n’ụlọ ya karịa ịkwụsị ya n’ụzọ.
Ọ bụ ka o ji ụkwụ aga n’akwammiri osisi ahụ nke iju mmiri tochiri ka ọ zọhiere ụkwụ wee daa, mmiri rie ya.Ndị bị n’ụlọ ya mere ka ndị mmadụ mata dịka ha hụrụ ụgbọala ya n’akụkụ ụzọ ma ha ahụghị ya.
Ọ gara n’ihu kwuo na dịka a hụrụ akpa ya ka o sere n’elu mmiri n’akụkụ akwa mmiri ahụ, a kpọrọ ndị ma maka igwu mmiri divers, bụ ndị bịara gụpụta ozu ya.
Maazị Oyewale kọwara na obere nnyocha e megoro n’ekwentị ndị ahụ gosiri na ha bụ ndị sigoro n’usoro ịntaneetị wee gwùó ndị mmadụ ojoro site n’ịtụ mgbere bitcoin adịgboloja, ịhụnanya adịgboloja, ikweta na ha bụ onye ha abụghị, na usoro ndị ọzọ.
Ọ gakwazịrị n’ihu mee ka a mara na nnyocha ka na-aga n’ihu banyere ndị ahụ na arụrụala ha, nke mgbe e mechaara ya, a kpụpụ ha ụlọikpe, ebe a ga-eji usoro iwu wee gwọọ ha ji mmanụ.
A KỌWAALA steeti Anambra dịka obodo na-atọ ezi ụkpụrụ nke ndị ọzọ na-elegara anya, n’ihe gbasara mgbasaozi, ọdịmma ndị ọrụ na ịrụpụta ezi ọrụ.
Onyeisioche otu National Union of Printing, Publishing and Paper Products Workers NUPPPPROW n’ala anyị, Comrade John Ushie kwuputara nke a n’Awka, isiobodo Anambra oge o du ụfọdụ ndị otu ahụ wee wụchaa n’ụlọọrụ Anambra Newspapers and Printing Corporation ANPC.
N’okwu ya na mmemme ahụ, o kelere Gọvanọ Willie Obiano maka imeta ndị ọrụ nke ọma tinyere mbọ ya n’ịkwụchapu ụgwọ niile ruuru ndị lara ezumike nka n’ọrụ na steeti ahụ ma kelekwaa ndịisi ANPC n’ihi ime nke ọma maka ọdị mma ndị ọrụ.
Dịka ọ na-akọwapụta mkpa ezi mmekọrịta dị n’etiti ndịisi maka imepụta ihe n’ụlọọrụ ọbụla, onyeisi NUPPPPROW ahụ, onye nke e dugharịrị n’ogige ANPC gosịrị afọ ojuju banyere ọnọdụ ụlọọrụ ahụ na ezi mmekọrịta dị n’etiti ndịisi na ndịọrụ ma kpọọ oku ka ọ dịrị otu ahụ na-aga n’ihu.
Na nzaghachi, onyeisi MDCEO nke Anambra Newspapers and Printing Corporation, Sir Chuka Nnabuife kelere ndị otu ahụ maka ịbịa wee hụ ka ụlọọrụ ahụ sị aga ma kwekwa ha nkwa njikere ụlọọrụ ahụ dị maka mmekọrịta na ijikọ aka n’ọrụ.
Nnabuife rụtụrụ aka na ANPC bụ sọọsọ ụlọọrụ na-ebipụta akwụkwọ nke gọọmenti Anambra ma bụrụkwa sọ nke nọgidere karịchaa, n’ala Nigeria, ma tinyekwara akwụkwọ akụkọ kacha mma na mpaghara South-East.
Ọ kọwakwara na ihe ndị ọzọ ụlọọrụ ahụ na-emepụta gụnyere ịhazị akwụkwọ editing, na ibipụta akwụkwọ, ịtụgharị asụsụ, ICT, ibipụta ihe n’ụdị dị iche iche, ntụzi aka banyere mgbasa ozi, ụlọ ezumezu ma nke mbara, ndị otu ejije National Light Art House w.d.g.
Ọ gakwara n’ihu kwuputa ọtụtụ mbọ ụlọọrụ ahụ gbarala maka ọdị mma ndị ọrụ, tinyekwara na ha ejighị ndị ọrụ ụgwọ allowances ruuru ha kemgbe ọ nọ n’isi kemgbe 2014 wee ruo taa.
Ọ gara n’ihu kọwapụta ụzọ dị iche iche ụlọọrụ ahụ sị emeta ndịọrụ mma site n’inyecha ha ihe niile ruuru ha.
Ọ rụtụkwara aka n’ụzọ dị iche iche steeti Anambra si bụrụ ezi obodo nke ndị ọzọ na-eńọmị, ọ kachasi n’okpuru ọchịchị Gọvanọ Obiano.
Tinyere ọtụtụ ihe ndị ọzọ, ihe pụtara ihe e mere na njem ahụ ha bịara gụnyere idugharị ha n’okirikiri ANPC, ịgụpụta abụ Anthem NLC, tinyekwara  iji gbosaah ’ atọ zuru ezu wee kelee Gọvanọ Willie Obiano maka ezi nleru anya ya n’ebe ndị ọrụ nọ.
Okpala kwuru sị Anyị chọkwuru ịga Umuenwelum na ebe ndị ọzọ ka anyị jiri aka anyị leruo anya ma chọpụta ihe na-eme ebe ndị ahụ iji mara otu anyị ga-esi nyere ha aka.
Ọ gara n’ihu kwuo na dịka ha chọpụtara ka ha gara n’ụlọọgwụ ahụ na ezigbo mmiri ọńụńụ cheere ha aka mgba, na ha atụọla atụmatụ banyere ya.
Kọmịshọna ahụ gosipụtara afọ ojuju o nwere n’ebe gọọmenti steeti Anambra nọ maka ezi nkwado ha ma kwuo na ebe nchekwa holding centres iri na asaa steeti ahụ nwere ga-enwetazu ihe enyemaka ahụike.
O toro ndị nlekọta na ndị ọrụ ụlọọgwụ ahụ maka ezi mbọ ha site n’ịnọ wee zọpụta ndị bi n’ebe ahụ.
N’okwu ya, onyeisi ụlọọgwụ Rex Universordium Hospital, Rev Sr.Dọkịnta Sapientia Ameka kelere gọọmenti steeti ahụ maka ịgbatara obodo ahụ ọsọ enyemaka n’oge, tinyere ikweta na ọ ga-akwalite ụlọọgwụ ahụ n’ogo dị elu.
OTU jikọtara ndị dibịa oyibo Nigerian Medical Associatio NMA, adụọla ndị mmadụ ọdụ ka ha na-agbaso ntụziaka e nyere banyere ịchụ korona ọsọ iji gbanahụ ọrịa ahụ ịbịaghachi ọzọ na Nigeria.
Onyeisi otu ahụ ngalaba steeti Kwar, Ọkammụta Baba Issa kwuputara nke ahụ ka ọ na-agwa ndị ntaakụkọ okwu banyere izuụka 2020 Physician’s Week, n’Ilorin.Ọ rụtụrụ aka na korona nwere ike ịbịakwa ọzọ n’ebe ọbụla dịka ọ dị na mpaghara ụfọdụ n’ụwa.
O kwuru sị Ndị mmadụ ga na-agbaso ntụziaka e nyere maka korona nke gụnyere iyi akwa mkpuchi ihu, sanịtaịza a na-ete n’aka, tinyere ị nọ mmadụ ote aka.Onye ọbụla ga-agba mbọ gbasoro ntụziaka ahụ iji hụ na ọrịa ahụ abịaghachighi ọzọ.
Banyere ụmụakwụkwọ malitere akwụkwọ, Issa dụrụ ụlọakwụkwọ niile dị n’ala Nigeria ọdụ ka ha kee nkwụcha ma gbasoro ntụziaka niile iji hụ na ụmụaka ebuteghị ọrịa ahụ.
Ọ gara n’ihu kwuo sị A ga-eme ka ụmụaka nwee akwa mkpuchi ihu, ihe mgbochi ihu na sanịtaịza a na-ete n’aka.
ÒTÙ a maara dịka Justice Development and Peace Commission JDPC’ nọrọ na nsonso a wee kesàárá ndị dị iche iche ụwa na-atụ n’ọnụ nri na ihe oriri ndị ọzọ dị iche iche iche.
Nke a bụ n’iji merubè ụbọchị nri na mba ụwa nke ahọ a bụ 2020, ma bụrụkwa nke e mere n’Ọnịtsha, na steeti Anambra.
N’okwu ya banyere nke ahụ, onyeisi JDPC na Achdayọsisi nke Ọnịtsha, bụ Ụkọchukwu Edwin Udoye kọwàra nri dịka ihe dị oke mkpà na ndụ mmadụ ọbụla, maka na mmadụ chọrọ nri iji dị ndụ ma nwekwa ike ime ihe.
Ndị dị iche iche soro keta òkè n’ihe ahụ e kesàrà, kèlèrè òtù ahụ na ndị tụpụtara ọmarịcha atụmatụ ahụ, ma kpee ka Chineke gọzie ha.
Ọ BỤ ihe oke mmemme ka mmadụ iri na abụọ ji otu afọ efe ala Nigeria na steeti Anambra lụrụ dinanwunye.Ya mere, National Youths Service Corps NYSC na steeti Anambra ńụrịrị ọńụ maka ọdịghị mfe ndị ji otu afọ efe ala anyị ịlụ onwe ha.
Otu onyeisi coordinator NYSC na steeti ahụ Maazị Kehinde Aremu, onye kwuru okwu na mmemme ahụ kọwara ya bụ ihe dịka ọ pụrụ iche, na o nwebeghị ụdị ahụ na mbụ n’ebe otu ahụ nọ.
O kwuru si na ha kelere Gọvanọ Willie Obiano maka nkwado ya niile, dịka o kwuru na steeti Anambra dị mma gbaa gburugburu.Ọ rụtụrụ aka na ọ bụ ezi nnabata nke gọọmenti na ndị steeti ahụ mere ka e nwee ụdị ihe ịrịba ama ahụ, nke bụ akụkọ alụmdinanwunye ahụ.
N’okwu nke ya, otu onyeisi ọzọ,  Assistant Director, Corps Welfare and Health Services, Oriakụ Ify Nwafor kwuru na otu ihe e bu n’obi wee hibe amụma ahụ bụ maka ezi mmekọrịta, tinyere inye ndị na-efe ala anyị ohere izute onye nke ha.
Otu n’ime ndị ahụ lụrụ dinanwunye, Onyema Nwachoko, kwuru na ya zutere nwunye ya ebe ọ na-ekpe ekpere n’ụlọ obibi Christian Corpers Fellowship.
O kelere Chineke na gọọmenti maka ihibe NYSC dịka ọ rụtụrụ aka na e wepụ NYSC na ọ garaghị ezute nwunye ya.
MMADỤ ruru iri  anwụọla ebe ndị ọzọ nọ n’ụlọọgwụ n’ihi ọrịa si na mmiri nke dapụtara na Giza nke dị n’okpuru ọchịchị Keana na steeti Nasarawa.
A kọwara na obodo ahụ na-agabiga ụkọ mmiri.Otu mmiri ha nwere nke bụ osimiri adịghịzị mma maka na agụiyi corcodiles juputaziri na ya, tinyere na mmiri nke a gbapuru n’oge gara aga n’ebe ahụ borehole emebiela.
Onye odeakwụkwọ okpụtọrọ okpụ ministri na-ahụ maka mmụta na steeti ahụ, Usman Abu kwuru na nwanne ya nwoke nwụrụ na nsonso a n’ihi ọrịa ahụ.Dịka o siri kwu, nwanne ya nwoke nwụrụ maka ọrịa ịba typhoid’ n’ihi ịńụ mmiri adịghị mma.
IYERI bụ otu n’ime ihe e ji achọ mma.Agbụrụ dị iche iche ji ya achọ mma dịka obibi ndụ ha siri dị.Ọ na-adị n’ụdị dị iche iche dịka ọlaọcha, ọlaedo, igwe, rọba, akwa w.d.g.
Ụfọdụ na-akwụ ọtụtụ iyeri n’otu oge dịka ha siri chọ.Oge ụfọdụ, ha kwụrụ iyeri n’elu ntị ha akwụrụ n’ala yaabụ, n’ebe a kpọpuru a kpọpu.
Iyeri na-eme ka mmadụ mmaa mma n’ihi na ọ na-achawapụ ihu mmadụ.Iyeri mara mma nke mere na a na-agụ mmadụIyeri.
Onye okwupụta okwu ndịuweojii kọmandị Akwa Ibom, SP Odiko Macdon kwuru n’ozi ya na a nwụchikọrọ nwoke ahụ kpara arụ site n’aka ndị ọrụ ha D’ Division, Itam tinyekwara enyemaka ụfọdụ ndịntorobịa Mbiakpan Ikot Edim.
O kwuru sị Nnyocha gosiri na onye ahụ kpara arụ wụrụ nwunye ya bụ Margaret Okon-Abasi Etim gbara afọ iri anọ mmiri mmụọ acid’ ụbọchị Fraidee ebe ọ na-arahụ ụra, nke kpatara ọnwụ ya.
Okwuputa okwu ndịuweojii ahụ kọwara na nwoke ahụ dịka a na-ajụ ya ajụjụ ekwuputala na ya kpara arụ ahụ n’ezie ma kwukwaa na a ga-akpụpụ ya ụlọikpe ma e mechaa nnyocha.
Ya mere, Macdon kpọkuru ndị dinanwunye ka ha na-edozi esomokwu ha n’ụzọ udo karịa ma iji ụzọ mmerụ ahụ dịka o kwuru na kọmandị ahụ ga na-aga n’ihu n’ịnwụchikọ ndị dara iwu ma kpọpụ ha ụlọikpe.
Nke a bụ nke pụtara ihè n’ozùzuoke, dịka Ndi Ezi-Agulu Aguleri, bụ obodo dị n’okpuru ọchịchị Anambra East’ nke steeti Anambra, merùbèrè emume Olili Ọnwa Ịsaa nke ahọ 2020, bụ otu nnukwu mmemme e jiri mara obodo ahụ.
Ya bụ oke mmemme wééré ọnọdụ n’ogige Ama-Ụmụala dị n’obodo ahụ, bụ mmemme omenahọ dịgoro ọkpụrụtọrọkpụ n’obodo ahụ, ma bụrụkwa nke a na-eme n’ọnwa Ọkụtoba kwà ahọ.
N’okwu ya na mmemme ahụ, onyeisioche Ikenga Ezi-Agulu Forum’, bụ Maazị Basil Manafa kọwara na mmemme ahụ nwere ihe jikọrọ ya na Alọmmụọ, bụ mmemme iri ji ọhụụ obodo ahụ, bụ nke a na-emegide wee ruo Ọnwa Ịsaa.
Ya bụ mmemme, dịka o siri kọwaa, bụ nke ebumnobi ya bụ ịkwalite omenala, ijikọ obodo ahụ ọnụ na ịkwàlite Eziagụlụ Ụnọ site n’iwèpụta atụmatụ mmepe bụ ịgbà, na ịkwàlite ịdịnotù, udo na ịhụnanya, nakwa ịgbà ụmụafọ obodo ahụ ume.
N’okwu nke ya, eze ọdịnala obodo Enugu Agụleri, bụ Igwe Ezechukwu Emeka-Eri kọwara omenala dịka otu ndị si ebi ndụ ha, ma kwuo na obi dị ya ụtọ banyere etu mmemme ahụ si akwàlite ma na-egosipụta ịma mma nke ọnatarachi na omenala ndị Igbo nakwa nke ndị obodo ahụ.
Na ntụnye ya, Kọmishọna na-ahụ maka omenala na njem nlegharịanya na steeti ahụ, bụ Dọkịta Christian Madubuko kèlere ndị obodo ahụ maka ịhazi oke mmemme ahụ kwa ahọ ọbụla bụ nke sigoro n’ụzọ dị iche iche wee kwalite njirimara na omenala Igbo.
A nọrọ na mmemme ahụ rie ma ñụọ, gbakwa egwu ọdịnala ma mekwa ihe ngosi dị iche iche nke gụnyere ịkwa abụ, ịzọ ọkịka, ịpịa Agba, iti mmọnwụ ịgbaike na ụfọdụ ihe ndị ọzọ mere ka ya bụ mmemme dàá ụdà.
OKPURU ọchịchị iri abụọ nke dị n’ime steeti Bauchị e nweela ndị isi na kansụlụ ọhụụ ụbọchị Sọnde, oge ha mesịrị ndọrọndọrọ ọchịchị gara nke ọma na Satọdee ma bụrụ nke Independent National Electoral Commission INEC kwadoro.
Onyeisi ọchịchị obodo ahụ bụ Gọvanọ Bala Abdulkadir Mohammad gara n’ihu n’ụbọchị Sọnde duo ndị isi ahụ n’iyi ọrụ na Banquate Hall n’obi gọọmenti nke obodo ahụ ma gwa ha ka ha nwee ezi mmekọrịta n’ebe ndị mmadụ nọ iji mara ebum n’obi ha oge ọbụla.
Obi bụ m sọ aṅụrị n’inabata ụnụ n’ụbọchị nke taa ma bụrụ nke ga-eweta akụkọ na ọdịnịhụ.Ọ bụ nnụkwụ ihe ańụrị na e nweela ndị Isi nakwa Kansụlọ na okpuru ọchịchị ọbụla dị na steetị anyị ma bụrụ ndị tuuru ugo ka e mesịrị ndọrọ ndọrọ ọchịchị ụbọchị Satọdee.
Onyeisi Bauchi State Independent Electoral Commission BASIEC, Alhaji Dahiru Tata, bụ onye gbasara ozi ndị tuuru ugo na ndọrọndọrọ ọchịchị e mere na steeti ahụ ma bụrụ onye nyere ha asambodo nturu ugo Certificates of Return.
N’okwu ya, ọ sịrị Akara nturu ugo a bụ nke dị ka ndị ọrụ Returning Officers siri wete ya dịka e mesịrị ndọrọndọrọ ọchịchị n’ime obodo.Ọ bụ oke na ọrụ m inye ndị tuuru ugo asambodo mmeri  ha meriri.
Oge a na-agba otu onye n’ime ndị isi ọchịchị ahụ ajụjụ ọnụ, onyeisioche kansụl steeti Bauchi, Alhaji Mahmood Baba-Ma’aji kelele ndị obobo ahụ maka mmasị ha nwere ebe ọ nọ na ịhụpụta ya dịka onyeisi ha.
O kwuru, Obi dị m ụtọ n’ihi etu ndọrọndọrọ nhọpụta a sịrị gaa.Anyị ga- arụ ahụ ụka iji hụ na mmepe na ikwalịte ndụ ndị mmadụ batara n’obodo anyị.N’agbanyị nnukwu mbọ ọchịchị gọọmentị a tụrụ anya n’ebe anyị ṅọ, anyị ga-ahụ na e mejụpụtara ebumnobi ndị mmadu.
Onyeisi ọhụụ nke okpuru ọchịchị Alkaleri, Yusuf Garba, na nnọchịte anya ndị otu ya kwuru na ha ga-agba mbọ iji hụ na ọchịchị ime obodo gara na ntuzị aka nke gọọmenti steetị ahụ.
O gara n’ihu ma gosị obi aṅụrị ya n’ebe ndị mmadụ nọ n’ihe nhọpụta a hụpụtara ha dika ndi isi ọchịchị ime obodo.
Dika o sị kwuo, Ọ bụ ihe nkwalịte steeti na ime obodo n’ihi na Gọvanọ anyị enyela nnwere onwe nke okpuru ọchịchị ime obodo.Anyị na-atụ anya na npụtara nhọpụta a ga-abụ ihe ndị mmadụ chọrọ ma bụrụ nke a ga-eme nke ọma.
Na Guru Ward 1, Unit 2 nke dị n’ime okpuru ọchịchị Alkaleri, ebe Gọvanọ Bala Mohammed tụrụ vootu ma bụrụ ebe onye ntaakụkọ anyị gara oge ahụ, Alhaji Ibrahim Baba kpere ekpere maka ezị nhọpụta ndị ọchịchị dịka e si mee ya n’oge e mere nhọpụta gọvanọ.
Ọ bụ n’ịgbaso nke a ka ndị obodo Alor dị n’okpuru ọchịchị ime obodo Idemili South’ nke steeti Anambra jiri nọrọ na nsonso a wee guzobe Collins Ebele Chukwumesili n’ocheeze dịka eze ọdịnala ọhụụ nke obodo ahụ.
Mmemme nguzobe a bụ nke weere ọnọdụ n’ụlọ ezumeezu obodo Alor, ma bụrụkwa nke dọtara imirikiti ụmụafọ obodo ahụ selitere isi na ngalaba dị iche iche, tinyere ndị ọrụ gọọmenti na ọtụtụ ndị ọzọ e ji okwu ha agba ìzù.
N’okwu ya na mmemme ahụ, Onowu obodo ahụ, bụ Maazị Okwuchukwu Ezekwesili rụtụrụ aka n’okwu bànyere onye bụbụ eze ọdịnala obodo ahụ, onye gọọmenti steeti Anambra chụtùgodiri n’ọkwa n’ihi akparamagwa ezighị ezi ọ kparà.
Ụfọdụ ihe pụtakarịchara ìhè na mmemme ahụ gụnyèrè iji eze ọdịnala ọhụụ ahụ ejiji ọhụụ dịka eze ọdịnala, ikpubè okpueze, nakwa inyefè ya ọfọ obodo ahụ n’aka, tinyere ihe ndị ọzọ mere ka ya bụ mmemme dàá ụdà.
CHIOMA Ajunwa, bụ nwaanyị Nigeria tutere ugo n’oge gara aga dịka Olympic Gold Medalist egosipụtala mwute ya n’ihi na onwebeghị onye Nigeria gbara ọsọ ka ya onwe ya maọbụ karịa ya.
Ajunwa, onye a maara dịka otu n’ime ọka ibe e nwere n’ala anyị n’ihe gbasara egwuregwu, ọ kachasị n’ịgba ọsọ kwuputara nke ahụ n’izuụka gara aga.
Ajunwa bụ onye Nigeria izizi na-agba ọsọ tutere ugo Olympic Gold Medal’ n’egwuregwu summer olympics’ nke e mere n’Atlanta n’afọ 1996.Site oge ahụ ruo taa, sọ ya bụ onye tuterela ugo dịka Nigeria Independent Olympic Medalist.’
Mana site na nzukọ nke Tọzdee, ka ha kpebiziri ịkwụsị ule ahụ, ka ọ dịbazie n’ọdịnihu bụ mgbe amabeghị indefinite n’ihi ọnọdụ iche aka mgba banyere nchekwa security challenges n’ihi ngaghariwe EndSARS, bụ nke ghasara ule ahụ na mpaghara ụfọdụ n’ala anyị.
N’ozi ya ụbọchị ụka, onyeisi mgbasaozi Head, Information and Public Relations Division NECO, Azeez Sani kwuputara na ha mere mkpebi ahụ n’ezie.
Na mkpebi ahụ, ha rụtụrụ aka na n’ihi iche aka mgba nchekwa, gọọmenti steeti ụfọdụ nyere iwu onye apụtala iro ma mechie ụlọakwụkwọ iji chekwaa ndụ na akụnaụba.
N’ihi ya, ha enweghịkwa ike ikesa ihe ule, tinyere na ụmụakwụkwọ ndị bị ebe iwu ndị ahụ dị enweghịzi ike ile ule ndị ha kwesịrị ile.
AKA na-achị steeti Anambra, bụ Gọvanọ Willie Obianọ agagharịala gburugburu steeti ahụ iji anya ya hụ ka ọnọdụ siri gbata kwụrụ na mpaghara ebe ahụ dị iche iche ndị omekóòme gbara ọkụ na nsonso a oge a na-eme ngagharịiwe.
Mpaghara ebe ahụ dị iche iche Gọvanọ Obianọ gara njem nleta ahụ gụnyere ogige ndị uweojii a gbagasịrị ọkụ ma bibie ihe dịgasị na ha, nke gụnyere ogige ndị uweojii dị n’Ọsụmenyi n’okpuru ọchịchị Nnewi South’, nke dị na Nnewi, nke dị n’Ọraifite, tinyere ụfọdụ ebe ndị ọzọ.
Ndị dị iche iche sonyere gọvanọ na njem ahụ gụnyèrè ndị isi ụlọọrụ nchekwa dị iche iche dị na steeti ahụ, nke gụnyere onyeisi ndị uweojii, onyeisi ụlọọrụ agha ala Nigeria n’ime steeti ahụ, onyeisi ụlọọrụ nchekwa Department of State Service’ DSS, tinyere ụfọdụ ndị ọzọ.
O kèlèrè ndị ntorobịa steeti ahụ maka ịgba mbọ na inye aka hụ na a kwụsịrị ajọ akparamagwa ndị omekóòme ahụ ma mekwa ka udo laghachi na steeti ahụ.
Ọ kpọkuzịkwara onye ọbụla ka ọ gbaso ụzọ udo na ụzọ iwu kwàdòrò wee na-eme ihe dị iche iche ọ na-eme, iji gbochie ụdị ajọ ọdachi dị etu ahụ ịdapụta ọzọ n’ọdịnihu.
Ọ dị ncheta na ndị omekóòmè wèghààrà ọnọdụ na steeti ahụ n’izuụka gara aga n’ụdị na ha na-eme ngagharịiwe, wee wakpo ọtụtụ ụlọọrụ na ogige ndị uweojii dị iche iche ma bibisie ọtụtụ ihe ebe ahụ, mụnyekwa ọtụtụ ọkụ.
Oge ha wakpòrò ògige ụlọọrụ ndị uweojii dị n’Ọsụmenyi, ndị omekóòmè ahụ gbùrù onye ji ọkwa DPO n’ebe ahụ, gbuo ndị uweojii mmadụ abụọ ọzọ na mpaghara ebe ahụ, gbaa ụgbọala ruru anọ ọkụ, ma bibie, bukọsịkwa ọtụtụ ihe n’ebe ahụ.
Ndị ahụ wakpòkwàrà ogige ndị uweojii dị n’Ezinifite, Amichi na Ụkpọr dịgbàdò n’okpuru ọchịchị Nnewi South’ ahụ, bụkwa ebe ha mebisiri ọtụtụ ihe dị iche iche, ma gbaa ọtụtụ ihe ọkụ.
Nke a mere ka ọ gachara ihe dị ka ọnwa anọ ndịuweojii nwụchikọrọ nwaanyị gbara afọ iri atọ na abụọ aha ya bụ Halima Umar onye ji mma bepụ amụ di ya n’otu steeti ahụ maka ịlụ nwaanyị ọzọ.
A chọpụtara na nwoke ahụ e nyere aha ya dịka Babangida onye nke a maara dịka Bangis nwetara nnukwu mmerụ ahụ n’ihe o jiri bụrụ nwoke dịka nwunye ya chọrọ ibepụ ya amụ.
Ndị omekóòmè ahụ wakpòkwàrà ọtụtụ ụlọọrụ gọọmenti na ụfọdụ ụlọọrụ nnọrọonwe dị na steeti ahụ, wee zúó mà bukọsịa ọtụtụ ihe n’ebe ahụ.
Dịka onye agbataobi siri kwu, Bangis gara ahịa, ka ọ gbagharịchara wee lọta ike gwụrụ ya, ọ rahụ ụra ozugbo.
Oge a jụrụ nwaanyị ahụ bụ onye e kwuru na ọ mụtabeghị nwa ihe kpatara o ji kpa arụ ahụ, nke bụ ịchọ ka o bepụ di ya amụ, o kwuru sị Akwụkwọ Nsọ kwuru ka anyị bepụ ihe ọbụla ga-akpatara mmadụ ime njọ.
Otu o sịla dị, anyị enweghị ike inweta ozi okwupụta okwu ndịuweojii steeti ahụ DSP David Misal, oge ozi ruru anyị aka.
EGBULA oge ịga mposi mgbe ọbụla ọ kpara gị.Ịhapụ mamịrị n’akpa ya bladder ogologo oge adịghị mma, ọ na-eweta nsogbu.
AKA na-achị steeti Anambra, bụ Gọvanọ Willie Obianọ nọrọ ụnyaahụ wee gaa njem nleta n’ụfọdụ mpaghara ebe ahụ iju mmiri wara, na-enyekwa nsogbu n’okpuru ọchịchị dị iche iche na steeti ahụ.
O kwere nkwà na ọchịchị ya agaghị ada mbà n’ịkwàdò na ilekọta ndị ahụ ya bụ iju mmiri tokpòrò, ọbụnadị dịka o mere ka a mara ụfọdụ ihe dị iche ichè o megoro iji belatara ha mmetụta nke iju mmiri ahụ.
Ọ kpọkuzịkwara ma rịọ enyemaka gọọmenti etiti iji kwàdo ndị ahụ ya bụ iju mmiri metụtatara ma belatakwara ha mmetụta nke ajọ ọnọdụ ahụ na ihe si na ya apụta.
MMADỤ anọ gbanahịrị ọnwụ mberede ha ụbọchị Wenezdee, n’Awka bụ isi obodo steeti Anambra, dịka nnukwu ụgbọala bu mmanụ ọkụ dịzụụl zùtèrè ihe mberede okporo ụzọ, mmanụ ọkụ dị n’ime ya wee kwafùó n’ala.
O mere ka a mara na ya bụ ihe mberede okporo ụzọ ahụ dapụtara n’etiti nnukwu ụgbọala Mack bu mmanụ ọkụ nwere akàrà ENU 548 ZH na nnukwu ụgbọala Mack ọzọ nwere akara GWA 772 YM sukọrọ onwe ha, ha na ụgbọala Siena ọzọ nwere akàrà GOD 969 XA.
N’okwu ya banyere ihe mberede okporo ụzọ ahụ, onyeisi ụlọọrụ FRSC na steeti Anambra bụ Maazị Andrew A.Kumapayi kpọkukwazịrị ma dụọ ndị na-anyà ụgbọala ka ha na-akpachapụ anya oge niile, zèére ịgba oke ọsọ, ma jirikwa uchè na-anya ụgbọala.
O kwuru na ihe ndị ahụ so n’ihe na-eweta ihe mberede okporo ụzọ aghara aghara, ma nye ndụmọdụ ka ndị na-anya ụgbọala zèére ihe ndị ahụ iji belata oke ndapụta ihe mberede okporo ụzọ.
OTU nwoke gbara ahọ iri abụọ na iteghete nọ n’aka ndị uweojii steeti Anambra ugbua ma bụrụkwa onye aka abụọ ghọrọ otu aka, maka ịdakpò otu nwatakịrị nwaanyị gbara afọ asaa, ma rie ya ọkọmbọ n’iké.
Ya bụ nwoke ka e kwuru na aha ya bụ Ogbu Christian, ma bụrụkwa onye obodo Mboshi dị n’okpuru ọchịchị ime obodo Igboeze North’ nke steeti Enugu ma biri na mpaghara okporo ụzọ Aniche dị n’Okpoko, na steeti Anambra.
Dịka Maazị Haruna Mohammed bụ ọnụ na-ekwuru ndị uweojii na steeti Anambra siri kọwaa n’ozi ọ kụpụụrụ ndị ntaakụkọ banyéreụé nke ahụ, ya bụ nwoke bụ onye e jidere n’abalị iri abụọ na asaa nke ọnwa Ọkụtooba a.
Akụkọ kọrọ na ya bụ nwoke nọrọ na nsonso a wee jiri achịcha ekoghị eko bụ biskiiti wee ràtá nwa onye agbatobi ya bụ nwatakịrị nwaanyị onye agbatobi ya gbara naanị ahọ asaa, dubàá ya n’ime ụlọ ya, ma nọrọ ebe ahụ mazụrịa ya – kwasò ya iko n’iké.
Ndị uweojii nwụchikọzịrị ya bụ mkpi na-agbara ọha ewu oge ha nwètàrà mkpesa bànyere ihe o mere.N’imé nnyòcha, ha gakwara n’ebe ahụ ya bụ ihe nọrọ mee, ma jiri anya ha hụ ka ọnọdụ siri gbata kwụrụ n’ebe ahụ.
A kpọkwàrà nwata nwaanyị ahụ wee gaa ụlọọgwụ maka ilele ka ọnọdụ ahụ ya siri gbata kwụrụ ha wee chọpụta na a pịara ya ọkụ n’ezie.
O kwuru na ụfọdụ ndị ọrụ uweojii ndị omekóòmè ahụ gburu gụnyèrè onye ji ọkwa DPO n’Osumenyi, CSP Akpan Joseph onye ji ọkwa Station Officer’ SO n’Ọsụmenyi, bụ ASP Agu Micheal PC Udegbunam Sunday Celestine, Insp.John Oche tinyere ụfọdụ ndị ọzọ e merụrụ ahụ.
A NWỤCHỊKỌỌLA otu nwoke onye Italy na mba France n’ihi warranti si n’aka mba Germany ebe ọ nọ kpaa arụ site n’ịdakpo ụmụaka dị otu narị na iri isii n’ọnụọgụ, bụ ndị gụnyere nwa ya nwaanyị, kwaa ha iko n’ike ma metọọ ha n’ụzọ dị iche iche.
Nwoke ahụ kpara arụ gbara afọ iri ise na abụọ ka e kwuru na ọ kpara arụ ahụ n’ime ihe karịrị afọ iri na anọ bụ nke malitere n’afọ 2000.
Onyiuke Odinaka Izuchukwu gbara ahọ iri abụọ na isii, ma bụrụ onye sitere Njikọka nke steeti Anambra Chukwuweike Enweozo gbara ahọ iri atọ, ma bụrụ onye sitere Onitsha North nke steeti Anambra Chibuzo Otiaba gbara ahọ iri abụọ na abụọ, ma bụrụ onye sitere Njikọka nke steeti Anambra.
Ugochukwu Nwagboso gbara ahọ iri atọ na atọ, ma bụrụkwa onye sitere Ihiala nke steeti Anambra Nwankpa Ejike gbara ahọ iri abụọ na isii ma bụrụkwa onye sitere Ezza North nke steeti Ebonyi na Nwankpa Izuchukwu gbara ahọ iri abụọ ma bụrụkwa onye sitere Ezza North nke steeti Ebonyi.
CP Abang mekwara ka a mara na a ka na-eme nnyòcha iji nwụchikọọ ndị ọzọ fọrọ afọ, ma sịkwa na a ga-akpụpụ ndị ahụ ụlọikpe ma e mechaa nnyocha, ebe a ga-eji usoro iwu wee gwọọ ha ji mmanụ.
O kelekwazịrị ọchịchị steeti Anambra, nke Gọvanọ Willie Obianọ nọ n’isi ya, kelekwa ndị ntorobịa steeti Anambra na ọchịchị obodo dị iche iche na ndị ọrụ nchekwa maka nkwàdo ha na etu ha siri gbaa mbọ ma nyekwa aka n’ụzọ dị iche iche, iji weta ajọ ọnọdụ ahụ n’isi njedobe.
O PEKATAMPE, mmadụ dị otu narị na iri ise n’ọnụọgụ bụ ndị na-arụ ọrụ n’otu ụlọọrụ ndị China dị na Zimbabwe ka a kpọchịbidoro n’ụlọọrụ ha kemgbe ọnwa ise, ka ha ghara ikesa ọrịa Korona.
Ụlọọrụ ahụ bụ Diamond Cement nke dị n’akụkụ Kwekwe na mba Zimbabwe ka e kwuru na ndịisi dọrọ ndị ọrụ aka na ntị ka ha nọ nzukọ na onye ọbụla si n’ụlọọrụ ahụ pụọ na a gaghị anabatakwa ya ọzọ.
Ya mere, ndị ọrụ ahụ nọ n’ụlọọrụ ahụ n’ahụhụ n’ihi na ọnọdụ ha nọ adịghị mma nke gụnyere ịrahụ ụra n’akpati kọntena cargo container.
N’akụkụ nke ya, okwuputa okwu ụlọọrụ Diamond Cement gwara ndịntakụkọ sị na onweghị onye a manyere amanye ịnọ n’ụlọọrụ ahụ n’ihi na ha tinyere aka n’akwụkwọ ma kweta.Ọ kọwara na a na-eleta ha nke ọma dịka a na-etinyere ha ọmụmụ nwa bonus, nri na ihe ndị ọzọ.
Otu o sila dị, odeakwụkwọ Zimbabwe Congress of Trade Unions bụ Japhet Moyo kwuru sị na ọ bụrụ na kọmpịnị jide ndịọrụ n’ụlọọrụ ihe karịrị izuụka abụọ, ọ dịghị mma ma kwuo na ọ ga-eziga otu ndị ga-aga n’ụlọahụ ahụ maka ileru anya na ya bụ okwu.
Otu onye na ndịọrụ ahụ gwara ndịntaakụkọ sị Anyị anaghị enweta ihe oriri na-ezuru anyị.Anyị na-arahụ ụra n’akpatị kọntena, ma nke kachanụ bụ na-anyị chọrọ ịhụ ndị ezinaụlọ anyị.
N’ịgbasò nke a, ndị ntorobịa steeti Anambra pụtara nnọọ n’ùju wee kpochasịa gburugburu Awka bụ isi obodo steeti ahụ, iji debe ya ọcha, bụ nke e metọsịrị emetọsị oge ahụ ndị ntorobịa mere ngagharịiwe na nsonso a na mpaghara ebe dị iche iche.
Ọ bụzị ihe ndị ahụ a gbara ọkụ ka ndị ntorobịa a pụtàrà wee kpochasịa, iji dobekwa Awka ọcha ọzọ ma mekwa ka ọ chawapụ, dịka isi obodo ọ bụ.
NDỊ uweojii kọmandi nke steeti Ebonyi anwụchcikọọla di na nwunye maka oke mmegbu nwa oje osi gbara afọ asatọ ha na ya bi n’ụlọ.
Atụmatụ mkpocha na nzàcha ahụ, nke a kpọrọ n’Igbo Ka Anyị Kpochaa Awka’ bụ nke a tụpụtàrà site n’aka ụlọọrụ Tripple Three Media’ na njikọaka ndị ntorobịa steeti ahụ.
A malitèrè ya bụ mkpocha na nzacha n’ama egwuregwu Alex Ekwueme dị n’Awka, ma mere ya gaa n’akụkụ ogige ụlọ omeiwu steeti ahụ, okporo ụzọ awara-awara ahụ siri Enugu gaa Ọnịtsha, njikọ ụzọ Aroma, obi gọọmenti steeti ahụ, njikọ ụzọ Regina Caeli, Njikọ ụzọ UNIZIK, na gburugburu ahịa Eke Awka.
Ọ bụ n’onyoonyoo ọnyanwudude ka a gbara arụ nke di na nwunye ahụ Maazị na Oriakụ Philip Iboko kpara n’aka nwata nwaanyị ahụ Osinachi Iboko n’anwụ.
Di na nwunye ahụ bụ ndị okpuru ọchịchị Izzi dị na steeti ahụ ka e kwuru na ha gosịrị nwa ahụ iwe n’ihi na ọ rachatụrụ ihe nracha ọtọ bịrịbịrị sweet nke ha goteere nwa ha gbara afọ abụọ.
Otu onye ọ nọ ka o mere kwuru na ọ bụ ndị agbataobi mmadụ abụọ o metụrụ n’obi bụ Maazị Chinedu na Raymond zọpụtara nwata ahụ site n’ịtọhapụ ya na ntaramahụhụ ahụ.
O jikwazịrị òhèrè ahụ wee kpọkuo ndị ntorobịa ka ha kwụsị ibibìsi ihe na ịgba ihe ọkụ, n’ihi na ime ihe dị etu ahụ ga-eme ka ọnọdụ kawanye njọ karịa ịka mma, ma mekwa ka ọtụtụ ndị mmadụ, ọkachasị ha bụ ndị ntorobịa tụfuo ndụ ha n’erughị eru.
Ọ kpọkuru gọọmenti n’ogoogo dị iche iche ka ọ ñaa ntị n’ihe ahụ ndị ntorobịa na-emere ngagharịiwe ahụ, ma mee ihe banyere ya, iji gbochie ụdị ihe ahụ ịdapụta ọzọ n’ọdịnihu, ọbụnadị dịka ọ rịọrọ ndị ntorobịa na ozi ha eruola gọọmenti aka.
O kwuru sị Ndị agbataobi abụọ tọpụrụ ma kpọpụ nwata ahụ n’oke anwụ n’ihi na ike na-agwụzị ya n’ihi ihe nke nne ya ukwu tiri ya tinyere ekpomọkụ nke sitere n’oke anwụ.
Otu o sịla dị, ndị okwupuru onye ọ dịịrị human rights groups akatọọla agwa ọjọọ di na nwunye ahụ n’ebe nwata ahụ nọ.
O kwupụtazịkwara ezi olileanya na ntụkwasịobi o nwere na gọọmenti, ọkachasị gọọmenti steeti Anambra agaghị agharịpụ ndị ntorobịa n’imezupụta ihe ahụ ha na-arịọ.Ọ rịọzịrị ndị ntorobịa ibè ya ka ha wetuo obi ma nye gọọmenti oge, iji mee ihe banyere ozi ahụ ha zipụrụ site na ngagharịiwe ahụ.
British High Commission n’ala Nigeria akpọkuola Gọọmenti Etiti nke onyeisiala Muhammadu Buhari nọ n’isi ya ka o nyochaa ihe niile gbasara ngaghasiwe EndSARS, tinyere nke mere na Lekki toll gate’.
Ụlọọrụ Kọmishọn ahụ n’ozi ọ gbasara site na nzikọrịta ozi ọnyanwudude kwuputara na o metụtakwara ha n’obi banyere mwakpo ihe enyemaka korona, ihe ndị ọzọ na imebi akụ na ụba n’ala anyị.
O wee bụrụ etu ahụ ka aka abụọ siri ghọọ Oriakụ Nkechi Odinye otu aka, maka ịtọ na ịtụ mgbere mmadụ n’ime steeti Anambra.
Ọ dị ncheta na ndị uweojii steeti Anambra nọrọ n’abalị iri abụọ na abụọ nke ọnwa Ọktoba ahọ gara aga 2019, wee jide ụmụnwaanyị atọ a na-enyo ènyò na ha bụ ndị na-atụ mgbere mmadụ na mpaghara ahịa Nkpọr dị n’okpuru ọchịchị Idemili North’, maka izu ụmụaka abụọ.
Maazị Mohammed gara n’ihu mee ka a mara na nnyocha ka na-aga n’ihu bànyere nke ahụ, ma mee ka amara na a ga-akpụpụ nwaanyị ahụ ụlọikpe ma e mechaa nnyocha ahụ.
N’okwu ya banyere nke ahụ, onyeisi ndị uweojii na steeti ahụ, bụ CP John Abang dọrọ ndị nne na nna aka na ntị ka ha kpachapụ anya etu ha si ahapụ ụmụ ha, ma gwa ha ka kwụsị ịhapụ ha ka ha so onye dị añaa.
Ọ gwakwazịrị onye ọbụla nwa ya na-efù ka ọ gaa ozigbo n’ogige isi ụlọọrụ ndị uweojii dị na mpaghara 3-3 Ọnịtsha, ka ọ mara na nwa nke ya o so na ndị a napụtara n’aka nwaanyị ahụ.
Akwamozu bụ e mee nwata ka e mere ibe ya.Ọ bụ otu n’ime emume zuru ụwa ọnụ ma bụrụkwa mmemme zuru ọnwa na ahọ ọnụ, maka na ụwa bụ ahịa na-azụ kwa ụbọchị ndị na-eje eje ndị a na-ala ala.
Akwamozu bụ ùgwù ikpeazụ a na-akwanyere onye nwụrụ anwụ na emume ikpeazụ a na-emere ya iji sị ya gaa ije ya nke ọma.Nke a bụ n’ihi na ọ bịara ije ga-alarịrị ala, ụdị ogologo ọ sọkwara ije ya too maka na o nweghị onye ga-epu ome n’ụwa a.
Ọbụnadị ndị chere na ha na-ahụ ụzọ apụghị ịhụ mgbe ha ga-anwụ maka na ihe Chukwu zonahịrị Mmụọ ozi, ọ bụzị mmadụ pụrụ ịmata ya Ọ bụ nke a mere na ndị Igbo ejighị akwamozu egwu egwu, ọkachasị n’oge mbụ.
Ụfọdụ n’ime ha ndị enweghị obi na-ebekarịkwuzị ndị mmadụ nwụnahịrị, ọ kachasị ọ bụrụ ezigbo mmadụ, mmadụ ọha, maọbụ onye bụ isi a hụrụ kwaba okpu n’ezinụlọ nwụrụ.
Mgbe nke ahụ gachara, ụmụ okorobịa na-amalite gwube ílì ozigbo ozigbo maka olili ya n’ihi na o nweghị ihe dịka ụlọ nchekwa ozu n’oge ahụ.A sịkwa na ozu e lighị èlì nọ ọdụ ka nsị e kpoghị ekpo, maka na awọ kòó, a nụ isi ya.
E lichaa ozu, ọ bụrụ na ọ bụ nke e nweghị ike ịkwa akwa oge ahụ n’ihi otu ihe maọbụ nke ọzọ a ga-akànye ụbọchị a ga-akwa ya, ma zisasịara ndị nke ahụ metụtara ozi ka ha wee kwadobe, maka na ọ bụ mmadụ ka e ji aka.
Tupu ụbọchị akwamozu ahụ kpọmkwem, ndị inyom, bụ ụmụnwaanyị a lụtara n’ógbè ahụ maọbụ na okirikiri ahụ na-akpata ùkwù nkụ n’otu n’otu ma chute mmiri, buje n’ezinụlọ ahụ dịka enyemaka nke ha nyégárá ndị ahụ na ntụnye nke ha iji hụ na ya bụ akwamozu gàrà nke ọma.
Mana ngwangwa onye ahụ mere kpọgèm n’ala, ọ bụrụ ọnwụ ị hụ ka ndị be ya ga-esi màlite ịnyụsị ego ka nsị.Ha ga-ebugodi ụzọ kụtuo ụlọ ọkpọkịrị aja ahụ onye ahụ bì na ya, ma rụọ agidigba ụlọ elu ọhụụ ebe ahụ.
Ụfọdụ ndị ọzọ na-agakwa bìé ego ma ọ bụ n’ihu arụsị ma ọ bụ n’ebe ndị ọzọ, ka ha wee mee ka akwamozu onye nke ha dakarịa ụda, ebe ụfọdụ na-eresisi ihe a gara eji zụpụta ndị dị ndụ, were ego ya kwaa onye nwụrụ anwụ.
Ọbụnadị ndị ụka, ndị obodo, ụmụọkpụ na òtù dị iche iche na-achọzịkwa ka ha were ịtụ ụtụ gbuo onye na-akwa ozu.Nke ahụ wee bụrụ na ala adịghị mma bụ úrù ndị nze.
Obi ebere adịghịzịkwa, ma ya fọdụzie obi nwanne.A na-eji ụtụ wee tichakọchaa onye na-akwa ozu ego dị ya n’aka, ma gwakwa ya ụdị nri na mmanya ọ ga-esi debere ha ụbọchị akwamozu ahụ.
Ndị Igbo be anyị, ka anyị werenụ uche na-ata akara maka na ihe e mere na-ejighị uche na-aghọ nzuzu n’anya onye akpa uche.
Ihe ndị a niile ga-enyere anyị aka ịhụ na anyị mere ihe ndị anyị kwesiri ime mgbe mmadụ ka na-ekù ume, ma nyekwara anyị aka belata oke mmefù ego anyị na-emefuzị n’akwamozu na n’isi onye nwụrụ anwụ n’oge ugbua.
Ya bụ, ndị be anyị, ka onye ọbụla hàá nke o kwesiri ịhà ma mee nke o kwesiri ime, iji hụ na akwamozu gara nke ọma, n’abụghịkwa nke mmefusi ego, maka na a dịghị ama ụma agbasa mmiri n’okwute.
Ndị otu SYNW na-eme nnukwu emume a ma ọnwa Novemba gbaa abalị iri na isii n’afọ ọbụla, bụ ụbọchị ncheta ọmụmụ Achebe.
Bido afọ 2014 anyị malitere ya, ụlọọrụ ANPC na-enyere anyị aka n’ụzọ dị egwu, ọ kachasị na nke afọ gara aga.Otu a ka ụnụ na-emekwara ndị otu edemede ndị ọzọ.Jidenụ ka ụnụ ji, anyị na-ekele ụnụ.
Dịka ha nyere Nnabuife edemede leta maka ọrụ ọma ya letter of commendation ha rịọrọ ya ka o nyekwa ha ntụziaka iji mee ka emume nke ha na-akwadebe gaa dịka o kwesịrị n’ihi na onye buru mmadụ ụzọ sibe ite na-ebu ya ụzọ enwe mkpọmkpọ eku na mkpọmkpọ ite.
N’okwu nke ya, onyeisi MDCEO ụlọọrụ n’aha ụlọọrụ ahụ nabatara ha nke ọma ma kelee ha maka mbọ dị egwu ha na-agba dịka ndịntorobịa wee na-akwalite edemede.
Ọ rụtụrụ aka na ụlọọrụ ANPC bụ maka mgbasaozi na ọdị mma ndị mmadụ.Ọ kọwaara ha ngalaba dị iche iche e nwere na ya ndị gụnyere ibipụta akwụkwọ akụkọ, ụlọ ezumezu, ndị otu ejiji w.d.g.
Nnabuife gara n’ihu tokwaa ha maka mbọ ha niile ma gwa ha otu o si gbaa mbọ nke ya dịka onye ntorobịa na-ede akwụkwọ n’Oshogbo, steeti Osun.
NWAANYỊ jibu ọkwa dịka minista na-ahụ maka ego Finance Minister ma bụrụkwa onye jibu ọkwa dịka onyeisi ọba ego mba ụwa MD World Bank bụ Dọkịnta Ngozi Okonjo-Iweala eturula ugo dịka nwaanyị izizi bụ onyeisi Director General World Trade Organization WTO.
Okonjo-Iweala jidere agụ na ndụ site ịbụ onye Africa izizi na nwaanyị izizi bụ onyeisi WTO dịka ọ gbara onye nke mbụ ka a sọchara mpi dị egwu na njem ahụ, nke mere ka a mara mbe n’abọ nke bụ oke.
Ya bụ oke nhọpụta onyeisi WTO bụ nnọọ nke dị egwu n’etiti nwa afọ Nigeria bụ Okonjo-Iweala na onye South Korea bụ Trade Minister’ ha Yoo Myung-hee.
E kwuru na ya bụ ihe mere ka mba dị iche iche gụnyere United States US, European Union EU nations, China, Japan na mba ndị ọzọ BRICS Countries tiwaa abụọ n’ịhọpụta onye ga-edu WTO.
Okonjo-Iweala gbara afọ iri isii na isii arụọla ọrụ dịka nwaanyị izizi na Nigeria bụ minista na-ahụ maka ego ma mechaa bụrụ minista maka mba ọzọ Foreign Minister, onyeisi ọba ego mba ụwa tinyere ngalaba dị iche iche ọ kpara ike dị egwu.
N’ezie, odogwu nwaanyị a bụ Ngozi Okonjo-Iweala ataala akị nke a hụrụ ichere ya.O so na ndị mmiri agaghị amachi nzọ ụkwụ ha zọrọ n’ala anyị.
AKA na-achị steeti Anambra, Gọvanọ Willie Obianọ enyefèéla amụmà ego ọrụ ahọ na-abịa abịa, bụ ahọ 2021 n’aka ndị ụlọ omeiwu steeti ahụ maka inyòchà, ilebà ya anya na ime ihe ndị ọzọ e kwesiri ime iji nabàta ma bìnye aka na ya.
Nke a bụ n’ịgbasò mkpebi ahụ Gọvanọ Obianọ mere na amụma ego ọrụ steeti ahụ ga na-aga n’usòrò ọnwa Jenụwarị ruo ọnwa Ekeresimeesi, n’abụghị n’agbàtà etitì ahọ na ibè ya.
O kwuru na ịrụ okporo ụzọ na àkwà mmiri ga-ewè ijeri naịra iri atọ na abụọ, ma kwuo na ijeri naịra iri na iteghete na ụma iri anọ na anọ n’ime ego ahụ ga-abụ maka ịrụ ụzọ ọhụrụ na imezigharị ndị mebiri emebi.
O mezịrị ka a mara na ha bụ ndị omeiwu ga-elebà anya n’amụmà ego ọrụ ahụ nke ọma dịka o siri kwesi ekwesi n’iwu, bụ nke o kwuru na ha ga-eme n’egbughị ọtụtụ oge, ma nabàtabinye aka n’amụmà ego ọrụ ma ha mechaa ihe ha kwesiri ime na ya.
Mmemme inyefè amụmà ego ọrụ ahụ bụ nke weere ọnọdụ n’ụlọ omeiwu steeti ahụ dị n’Awka, ma bụrụkwa nke dọtaa ndị dị iche iche e ji okwu ha agba izu na ngalaba dị iche iche na steeti ahụ.
IRI ji ọhụụ abụghịzị okwu ọhụụ na ntị nwa ọbụla gbara ahọ n’ala Igbo.Ka ọ dị taa, ọtụtụ ndị na-enye ya nkwọwa dị iche-iche ma na-ahụtakwa ya dịka nke ma ọ bụ nke ọzọ.
N’ịgbasò nke ahụ, iri ji ọhụụ bụ otu n’ime omenala dị iche iche e ji mara ndị Igbo n’ụwa gbaa gburugburu.Ọ bụ mmemme omenahọ ma bụrụkwa nke ezi nwaafọ Igbo ọbụla na-esonyesi ike na ya.
E LIELA ozu Chief Foster Chinenyengozi Igboanugo Obinakueze n’obodo ya bụ Okija nke dị n’okpuru ọchịchị Ihiala na steeti Anambra.E mere emume akwamozu ahụ na Tuzdee a ọnwa Septemba dị n’abalị nke mbụ na be ya Umuogu-Uhu Owelle, Okija.
N’okwu ọ gwara ndị ntaakụkọ National Light, nwanne ya nwoke bụ Kaine Igboanugo kọwara ya bụ Foster nwụrụ anwụ dịka ezigbo mmadụ achọghị nsogbu na ndụ ya.
O kwuru sị Nwanne m nwoke a nwụrụ anwụ bụ ezigbo mmadụ, o nweghị nsogbu, anyị na-emekọrịta nke ọma.Amaghị m na ọ ga-esi otu a hapụ anyị.Aga m emezu ebumnuche ya n’ebe ezinaụlọ ya nọ.Ọ gakwara n’ihu gọọ ọfọ ka Chineke nabata mkpurobi ya.
Tupuu ụbọchị a ga-eri ji ọhụụ kpọmkwem, a na-aga n’ọba, tọsịa ma wepùsie ji ochie niile dị n’ọba ji, iji wee nabata ji ọhụ na iji kwanyere ya ùgwù dịka onye ọhụụ ọ bụ, maka na oke ji na abàlà anaghị azọ ihu ọba.
Diọkpara na ada Igboanugo bụ Valentine na Chiamaka kọwara nna ha dịka ezigbo mmadụ na-akwụ n’eziokwu ma hụ ha n’anya dịka ha sikwara hụ ya.
Ụfọdụ na-agbakwazị mgba ka ha mebe nke ha, bụ oge ụmụokorobịa ji esì ọkụkpụ, ka a mara onye ka eriju afọ ma ọ bụ onye ákwà kàrà si ike n’ukwu, maka na ọ na-abụ dike zùte dike ibe ya n’ụzọ, a mara akanwụ na ụtaba, nke na-akpọlite uzere.
Ndị ọgọ, enyi na ikwunaibe, tinyere ndị egwu dị iche iche nọ ya wee sị odogwu nwoke lara mmụọ ya gaa ije ya n’udo.
Nke kacha nke bụ na mmemme iri ji ọhụụ na-abụkwazị oge oriri na ọñụñụ pụrụ iche maka na erimeri na-abụ atụrụ taba ụbọchị ahụ onye ọbụla na-añụkwa ọgwụ afọ ma ghebe afọ ya oghe tupuu o si n’ụlọ ya pụtaba.
Nkwụ, nke gụnyere mmanya ngwọ, nkwụ elu, mmanya karama, ji a hụrụ ahụ ma were ụtazị mara abụba, ose, ụkpaka, ogiri na mmanụ na-amụ mịrịmịrị chọọ ya mma socha n’oriri a na-eri ụbọchị ahụ, na ihe ndị na-eme ka mmemme ahụ zaa aha a kpọrọ ya.
Mana tupu a malite ime nke ahụ, obodo ga-ebugodi ụzọ richaa ji ọhụụ dịka obodo, maka na ọ bụ ọbagwò na-efé ọdụ, ọbụghị ọdụ na-efé ọbagwò.Otu ọ dị, ihe ndị a niile bụ ihe obi ụtọ na ihe oriri na ọñụñụ.
Na-agbanyeghị ihe ndị a niile, n’elu uwa ugbua, ọtụtụ ndị mmadụ na-ahụtazị iri ji ọhụụ dịka ikpere arụsị, ebe ndị obodo ụfọdụ mechigoro ya kpamkpam n’ihi na ha na-ahụta ndị na-eme ya dịka ndị na-agọ mmụọ na ndị nọ n’ìsì.
Ọtụtụ ndị nne na nna adịghịzịkwa ekwe ka ụmụ ha sonye na mmemme iri ji ọhụụ n’obodo ha, maọbụ rie ihe ọbụla e siri ebe ahụ, n’ihi na ha na-ahụta ya dịka ihe a gọọrọ arụsị, ma ọ bụ ihe ndị ngọ mmụọ.
Ha chezọrọ na nke ahụ so n’otu ụzọ pụtakarịchara ihe e si akwalite njirimara na omenala ndị Igbo, bụrụ oge ndị obodo ji anọkọ ọnụ dịka ụmụnne wee kpaa maka ọdịmma, udo na ọganihu nke obodo ha, tinyere ọtụtụ úrù ndị ọzọ ọ na-ewèta.
Onye ọbụla tinye aka ma gbasie mbọ ike otu o nwèrè ike n’ụdị nke ya iji ịkwàlite iri ji ọhụụ n’ala Igbo, ya na omenala, ọdịnala na ihe ndị ọzọ e jiri mara Igbo.
Ndị Igbo, ka anyị cheta na ọ bụkwanụ otu onye siri pịa akụ ya ka ọ ga-esi debe ọnụ maka na, tigbuo mmụọ, tigbuo mmadụ, udele ka ga-ejupùtakwa n’eluigwe.
Ndị uweojii steeti Anambra nọrọ na nsonso a wee nwụchie otu nwoke kpọrọ onwe ya pastọ, onye nsọ, onye amụma na onye ọrụ ụka, maka ịkwasò ótù nwata nwaanyị iko n’ike.
Ya bụ nwoke, bụ Maazị Chukwudi Chukwumezie ka e kwuru na ọ gbara ahọ iri atọ na anọ, ma bụrụkwa onyeisi ụka Mountain Zion Deliverance Ministry’ dị n’Ụgamuma, Obosi, n’okpuru ọchịchị ime obodo Idemili North’ nke steeti Anambra.
Ndị ọrụ uweojii mechaara nwụchie nwoke ahụ ma e mechaara kpụpụ ya ụlọikpe, oge a gachaara ụlọọgwụ wee chọpụta na o riri nwata nwanyị ahụ ọkọmbọ n’eziokwu.
A kpọrọkwara ya wee gaa ụlọ ahụike ebe a nọrọ wee lelee ya ahụ, ma chọpụta n’ezie na nwoke ahụ pịara ya ọkụ.
ỤMỤNWAANYỊ ndị ọrụ agha nke okpuru ọchịchị Toto na steeti Nasarawa napụtara n’aka ndịntọrị akwaala arịrị otu ndịntọrị ahụ siri tụbachaa ha ime dịka ha gbuchara di ha.
Nwaanyị ọzọ, Aisha Umar kwuru na ndị ọjọọ ahụ kpọọrọ ya gaa n’ebe kampụ Toto ahụ ma tụba ya ime.Ọ mụrụ nwa awa iri abụọ na anọ 24 hours ndịagha wakpochara ebe ahụ, na e gburu nwoke tụbara ya ime.
O kwuru na nke ahụ abụghị sọ nsogbu ndịntọrị ka ọ ga-akwụsị kama ọ ga-ewetakwa udo na mpaghara ahụ tinyekwara na steeti ahụ niile.
Onyeisioche ahụ gara n’ihu kwuo na a ga-ahazi ezi nchekwa iji hụ ma ihe ọ ga-agabakwa dịka o kwesịrị na Toto, ọ kachasị ọrụugbo.
ÒTÙ jikọtara ụmụafọ steeti Anambra bi na mpaghara Michigan nke mbà U.S.A ebunyela gọọmenti steeti Anambra akụrụngwa nchekwa ahụike nà ngwaọrụ dị iche iche dịka nkwàdo na enyemaka nke ha n’agha ahụ a na-ebu megide ọrịa nje korona n’ime steeti ahụ.
Akụrụngwa ha butere gụnyèrè ihe ndị ọrụ ahụike ji eyichi ahụ ma ha nọrọ n’ihu ọrụ, ma bụrụkwa nke a ga-ekesàra ụlọ ahụike dị iche iche dịgasị na steeti ahụ, ebe a na-elekọta ndị nwere ọrịa korona.
Ọ kọwara na akụrụngwa ahụ ha butèrè bụ iji tụnye ụtụ nke ha n’ịchụ ọrịa ahụ ọsọ, ma kwezie nkwà na òtù ahụ ga-aga n’ihu ịdị na-enye gọọmenti nkwàdo na mgbe na mgbe.
Dịka ọ na-eme ka a mara na ọrịa korona ka na-agakwa n’ihu na-agbasa, o nyekwazịrị onye ọbụla ndụmọdụ ka ọ na-erube isi nye ntụziaka ahụ e nyere banyare ya bụ ọrịa n’ebe ọbụla ọ nọ na n’ihe ọbụla ọ na-eme.
N’ihe dịka elekere ise nke uhuruchu ụbọchị ahụ ka ụgbọelu bu minista na-ahụ maka njem ụgbọelu Minister of Aviation, Senator Hadi Sirika dara n’ọdụ ụgbọelu ahụ.
Ya mere, e toola onyeisiala, President Muhammadu Buhari, Sariki na ndị gọvanọ South-East maka mbọ ha nke mere e jiri rụgharịa ọdụ ụgbọelu ahụ n’ụzọ kacha mma.
Ọ KPỌTỤRỤ akpọtụ ma zụọ azụọ na nsonso a, dịka ndị obodo Nimo dị n’okpuru ọchịchị Njikoka, nke steeti Anambra merùbèrè otu oke mmemme e jiri mara ndị Igbo, bụ mmemme iri ji ọhụụ ha nke ahọ 2020.
Ya bụ mmemme a kpọrọ Ịwa Ji Nimo bụ nke weere ọnọdụ n’obi eze ọdịnala obodo ahụ, ma bụrụkwa nke a nọrọ na ya wee kọwaa mkpa ọ dị ichekwaba na ịkwàdo njirimara, asụsụ na omenala Igbo, ọkachasị n’ebe ụmụ na-eto eto nọ, iji hụ na ọ nwụghị maọbụ fuo.
Ọ kpọpụtasịkwara ụfọdụ ụzọ dị iche iche Gọvanọ Obianọ sigoro nwògharịa ngalaba ọrụ ugbo steeti ahụ ka ọ na-amịzị akpịrị, ma kpọkuzie ọhaneze ndị Anambra ka ha were ohere ọma ahụ kpọrọ ihe ugbua, maka na ọ naghị adị mma ịnọ n’ikpo nri na-ebe akwa agụụ.
NWATA nwaanyị gbara afọ iteghete anwụọla ka nne ya techara ya ọgwụ sniper’ na ntutu isi ka o wee gbuo igwu lice.
Onye dọkịnta na-ahụ maka ụmụaka n’ụlọọgwụ Rivers State University Teaching Hospita bụ Dọkịnta Gloria Nwosu kwuputara nke a na Port Harcourt, steeti Rivers ka ọ na-agwa ndị ntaakụkọ okwu.
Nwosu kwuru na nwaanyị ahụ sooro ndụmọdụ nke onye na-edozi ya isi wee were ọgwụ ahụ tinye na ntutu isi ụmụ ya nwaanyị abụọ bụ ndị gbara afọ iteghete na anọ.
O kwuru na dịka ihe ọdụdọ dọrọ nke dị afọ iteghete ọtụtụ awa tupu ọ nwụọ, ndị dọkịnta n’ụlọọgwụ ahụ zọpụtara nke dị afọ anọ.
O kwuru sị Nne ụmụaka ahụ chere na onye odozi isi ahụ kwesịrị ịma ihe a ga-eme ebe ọ bụ ihe gbasara igwu.Anyị mere ihe niile anyị ga-eme iji zọta nwa ahụ, ma onweghị nke nwere isi.Ọ nọ n’oke ahụ ọnwụnwụ.
Ụmụaka na-ebuputakarị egwu n’emume iri ji ọhụrụ site n’ịgba ya ebe obodo na-eme emume iri ji.Mgbe ọzọ ha ji ebuputakwa egwu bụ n’emume ekeresimesi.N’ebe ụfọdụ ha na-ebu ya aga n’ụlọ n’ụlọ si ụzọ dị otu ahụ na-adata ego.Egwu na-ewete ịdịnotu na ezi mmekọrịta n’etiti ụmụaka ma na-akwalitekwa omenala.
Ọ gara n’ihu kọwaa na ọgwụ ahụ mebiri ụbụrụ isi nwata ahụ n’ihi na ihe ọdụdọ dọrọ ya karịa awa abụọ.O kwuru na asọ mmiri pụtagidere nwata ahụ n’ọnụ ganye na ọ nwụọ.
Nke a bụ nke e kwupụtara site n’ọnụ onyeisi ọba akwụkwọ steeti Anambra, bụ Dọkịta Nkechi Udeze n’okwu ya na mmemme ncheta ụbọchị mmụta na mba ụwa, bụ nke e mere na ngalaba ọba akwụkwọ obodo Adazi-Nnukwu dị n’okpuru ọchịchị ime obodo Anaọcha nke steeti Anambra.
Ọ kọwara na ọba akwụkwọ obodo ahụ bụ ọpụrụiche n’etiti ọba akwụkwọ obodo ndị ọzọ dịgasị na steeti ahụ, ọkachasị n’etu ha si arụ ọrụ.Ọ sịkwa na obodo Adazi-Nnukwu bụkwa ọpụrụiche, n’ihe gbasaara ịkwàdo ọba akwụkwọ ha na isonye n’ihe a na-eme n’ọba akwụkwọ ha.
N’akụkụ nke ya, otu nwaafọ obodo ahụ jibụrụ ọkwa dịka onyeisi ọba akwụkwọ na mpaghara Wisconsin nke mba United Kingdom’, bụ Dọkịta Ego Enemuoh kọwàra ọba akwụkwọ dịka ògìgè mmụta, ma kwe nkwà na ọ ga-akwàdo nkewàpụta mpaghara ọhụụ n’ọba akwụkwọ ahụ, ebe naanị ụmụaka ga na-agụ akwụkwọ.
Ndị ọzọ kwuru okwu na mmemme ahụ gụnyèrè Maazị Chike Ezimora Maazị P.N.Obiakonwa odeakwụkwọ òtù ọchịchị obodo ahụ bụ ATDU, Maazị Goddy Ezeani tinyéré Maazị Ozomma Ikechukwu Joseph, bụ onye jibụrụ ọkwa dịka osote onyeisi nhazi n’ụlọọrụ na-ahụ maka ndị ji otu ahụ efe ala nna ha bụ ụlọọrụ NYSC.
ACHỊCHA na fịọfịọ bụ nri ndị Igbo.Oge e ji erikarị nrị a bụ oge ụganị.Oge ahụ ji na ihe oriri adịla ụkọ.Oge ahụ, ezinụlọ ọ bụla mara ka e si ahazi ihe oriri atọtuo nkata achịcha, malitezie na-enwere ya nwayọọ nwayọọ na-esi ya n’ụdị dị iche iche.
ÒTÙ jikọtara ndị ntorobịa n’Anambra a maara dịka United Anambra Youth Assembly U-AYA’ na nkè ụmụnwaanyị a maara dịka United Anambra Women Assembly U-AWA’ nọrọ na nsonso a wee chịkọba nnukwu ọgbakọ ekpere dara ụda maka steeti Anambra.
Ya bụ nnukwu ọgbakọ ekpere bụ nke weere ọnọdụ n’ogige Ọkammụta Dora Akunyili Women Development Centre’ dị n’Awka bụ isi obodo steeti ahụ, ma bụrụkwa nke dọtara ndị isi ụka dị iche iche nakwa ndị ọzọ e ji okwu ha agba ìzù na ngalaba ndị iche iche na steeti ahụ.
Na ntụnye nke ya, onyeisi ụlọọrụ Anambra State Signage and Advertisement Agency’, Maazị Jude Emecheta kọwara ya bụ ọgbakọ ekpere dịka nke magburu onwe ya, ma kpọkukwa Ndị Anambra ka ha hie asaa n’anya ma tụnyere onye ma nke ekwe na-akụ ka ọ chịa Anambra n’ahọ na-abịa abịa.
A KỌWAALA agụmakwụkwọ dịka onyinye kacha mma mmadụ kwesiri inye nwatakịrị ọbụla ma mekwa ka a mara na ọnụọgụgụ ụmụaka anaghị agụ akwụkwọ taa na Nigeria gafèrè ndè iri na atọ.
Na mbụ n’okwu ya, onyeisi ọba akwụkwọ steeti Anambra, kọwara ka ebumnobi mmemme ahụ bụ iji kwàlite mmụta ma chụọ ụbịam ọsọ ụkwụ eru ala, n’ihi na itibọrịbọ na-adọghachi aka elekere azụ n’ebe mmepe dị.
Onyeisi oche na mmemme ahụ, bụ Dọkịta Uche Nnyagu nke mahadum Unizik kọwara mmụta na agụmakwụkwọ dịka ihe bara oke urù.
N’ozi ekele ya, onyeisi nlekọta Nigerian Book Foundation NBF’ bụ Nneka Ibeanu kelèrè ndị dị iche iche bịara mmemme ahụ na ndị tụnyere ụtụ n’otu ụzọ maọbụ nke ọzọ, iji mee ka mmemme ahụ gaa siriri-wèrèrè, ọbụladị dịka o kwèrè nkwà na ha agaghị ada mbà n’ịkwalite ọnọdụ mmụta.
Ndị ọzọ kwuru okwu na mmemme ahụ gụnyèrè onyeisi òtù Emeka Anyaoku Foundation’ bụ Nguzoro Oluchi onye na-etinye ọnụ n’okwu banyere ihe na-emegasị n’obodo, bụ Maazị Dennis Ekemezie onyeisi ngalaba nhazi n’ụlọọrụ Nigerian Book Foundation NBF’, bụ Oriakụ Gloria Chukwurah, tinyere ụfọdụ ndị ọzọ.
A nọrọ na mmemme ahụ gụọ ihe ọgụgụ ma mekwa ihe ngosi dị iche iche, site n’aka òtù dị iche iche, nke gụnyere òtù jikọtara ndị na-ede akwụkwọ n’ala Nigeria, bụ Society of Young Nigerian Writers’ ngalab steeti Anambra, ụmụakwụkwọ mahadum Unizik, nakwa òtù ndị ọzọ dị iche iche.
Ka ọ dị taa, ndị ọrụ uweojii n’ime steeti Anambra anwụchiela onye pastọ bụ onye ọrụ ụka maka iji mmà gbuo otu nwadibịa aha ya bụ bụ Maazị Oliver Chukwudi Ugwu gbara ahọ iri isii ma biri na mpaghara Umusiome dị na Nkpor n’okpuru ọchịchị ime obodo Idemili North’.
Nwata nwaanyị ahụ a rụụrụ ụlọ ahụ bụ Ada Aniwetalu, ma bụrụkwa onye enweghị aka abụọ site n’afọ nne ya, kemgbe e jiri mụọ ya.
Nke a, dịka o siri kọwaa, mezịrị o jiri rụọrọ nwata nwaanyị ahụ ụlọ ọhụụ ahụ, ma nyekwa ya na enyi ya nwaanyị bụkwa onye na-enyere ya aka ohere agụmakwụkwọ n’efù, ruo ogoogo mahadum.
O kelere ndị dị iche iche tinyere aka ma tụnyekwa ụtụ n’ịrụ ụlọ ahụ mmadụ dịka Maazị Victor Umeh, Rev.Fr.’ Emmanuel Obimma Ebube Mụọnsọ, Maazị Ikem Osanakpo, na Maazị Evaristus Ubah, tinyere ụfọdụ ndị ọzọ.
NDỊUWEOJII steeti Anambra anwụchịkọọla otu nwoke aha ya bụ Ogbonna Nwankwo, onye Ihite nke dị n’okpuru ọchịchị Orumba South na steeti Anambra dịka ọ chọrọ igbu ọchụ.
E kwuru na ya bụ nwoke gbara afọ iri anọ na otu weere ọnụ ụlọ n’ụlọoriri na ọńụńụ Dollar Inn Motel, Ihite, ebe ọ nọrọ zute onye ahụ ọ chọrọ igbu bụ Bella Joseph gbara afọ iri abụọ na iteghete, onye bi n’ụlọ oriri na ọńụńụ ahụ.
Dịka onye okwuputa okwu ndịuweojii na steeti ahụ, Haruna Mohammed siri kwu, ya bụ nwoke chọrọ ibepụ ara nwaanyị ahụ dịka ọ sụchara ya mma knife nke mere ka mgbrị afọ ya wụpụta, tutu e jide ya.
O kwuru si N’abalị nke abụọ n’ọnwa a, n’ihe dịka elekere asatọ nke ụtụtụ, e nwetara mkpesa banyere onye chọrọ igbu otu nwaanyị aha ya bụ Bella Joseph.
Mmemme ịgbape ụzọ ahụ bụ nke dọtara Gọvanọ Willie Obianọ, nke onye nọchitere anya ya bụ Kọmishọna na-ahụ maka mgbasaozi na ịkụziri ọhaneze ihe ha kwesiri ịma na steeti ahụ, bụ Maazị C-Don Adịnụba.
N’okwu ya na mmemme ahụ, Gọvanọ Obianọ fọrọ ekele n’ụkpa wee bunye nwa amadi ahụ rụrụ ya bụ ụzọ, maka iji akụnụba ya wee cheta ndị obodo ya, wee gbatara ha ọsọ enyemaka ma belatara ha ihe nhịaahụ ha na-agabiga n’oge mbụ, site n’irụ ma tee okporo ụzọ ahụ.
Ozu ụmụaka ahụ bụ ndị nke a hụrụ n’ụlọ obibi nke ha na Solingen na steeti North Rhine-Westphalia.Ha gbara afọ otu, abụọ, atọ, isii na asatọ.
Nwaanyị ahụ mechara tụnye onwe ya n’ihu ụgbọoloko train ka o gbuo ya, ma ọ nwụghị, ahụ ka o merụrụ n’ụzọ dị egwu n’ihi na ndị mmadụ zọpụtara ya.Ọ nọzị na nchekwa.
Ka ọ dị taa, ndị obodo Nteje Abọgụ, dị n’okpuru ọchịchị Oyi n’ime steeti Anambra emeela mmemme Ịlọ Mmụọ, bụ otu oke mmemme e jiri mara ya bụ obodo, ma bụrụkwa mmemme ịwa na iri ji ọhụụ nke eze ọdịnala obodo ahụ.
Dịka e si eme ya na mbụ, ọtụtụ ndị dị iche iche bịara mmemme ahụ, jiri ihe onyinye dị iche iche wee tụọrọ Igwe Odegbò mmamma, nke a na-akpọkwa ibu ìhù.
Onyeisi ọchịchị obodo ahụ, bụ Maazị Berneth Chinweze kọwara mmemme Ịlọ Mmụọ Nteje dịka omenala dịbara gboo n’obodo ahụ, ma bụrụkwa oge ha ji akwanyere ji ùgwù na oge ha ji ekele Chineke maka ahọ ọrụ gara aga na owuwe ihe ubì.
NDỊ uweojii steeti Anambra nọrọ na nsonso a wee nwụchie ụmụokorobịa abụọ na-ama aka àkpà n’Ọnịtsha, bụkwa ndị na-etinye aka n’arụrụala ndị ọzọ dị iche iche na-ewèta ala adịghị mma.
Dịka ozi a kụpụrụ site n’aka onye na-ahụ maka mmekọrịta ọhaneze na ndị uweojii na steeti Anambra, bụ Maazị Haruna Mohammed siri kọwaa, mmadụ abụọ ahụ bụ ndị a nwụchiri na mpaghara OgidiNkporTarzan na Umunya.
Ọ kpọpụtara aha mmadụ abụọ ahụ dịka Maazị Chukwuemeka Ikechukwu gbárá ahọ iri abụọ na abụọ ma birikwa na mpaghara ụzọ Chibest dị na Tarzan, na Maazị Tochukwu Okeke gbara ahọ atọ, ma bụrụkwa onye obodo Nkwelle Ukeh dị n’okpuru ọchịchị Idemili North’ nke steeti Anambra.
O kwuru na ndị ahụ so na ndị zugoro ọtụtụ ohi dara ụdà, maa aka àkpà, ma pụnarakwa ndị mmadụ ekwentị ha n’Ogidi, Nkpor, Tarzan, Umunya, Odomodu na mpaghara gburugburu Ọnịtsha niile.
Ọ kọwara na a ka na-eme nnyocha banyere ndị ahụ na ohi niile ahụ ha zùrù, nke mgbe e mechara ya, a kpụpụ ha ụlọikpe.
N’okwu nke ya, onyeisi ndị uweojii na steeti ahụ, bụ CP John Abang kèlèrè Ndị Anambra maka ezi agbambọ, njikọaka na enyemaka ha na-enyere ndị uweojii n’ọrụ ibuso ohi, mpụ na arụrụala agha na steeti ahụ,
DỊKA okike ụwa siri dị, ụmụnwaanyị na-achọ mma.Ọ dị mma ma bụrụ ihe ziri ezi na ụmụnwaanyị ga na-achọ mma.Ọ bụ ọdịbara gboo.
N’oge mbụ, mgbe elu bụ ala ọsa, ụmụnwaanyị na-achọ mma n’ụzọ dị iche iche.Ha na-ede uri, na-ete uhie, na-eyi jigida n’ukwu, na-agba nja n’ụkwụ, na-akpa ụdịrị isi dị iche iche tinyere ihe ndị ọzọ.
N’oge ugbu a, ịchọ mma adagharịala n’ihi na a nọzị n’ụwa ọgbara ọhụrụ.Ụfọdụ chọchazie mma, ị hụ onye ịma ịgaghị amazị ya n’ihi ụdị pọụda ọ nyara n’ihu, ihe ndị ọ kwụnyechara n’anya, n’aka, n’imi, tinyere eriri ndị ọgba n’ụkwu were dịrị gaba.
Ka Ọ Dị Taa gbara ụfọdụ mmadụ ajụjụ ọnụ banyere ọnọdụ ịchọ mma n’ebe ụmụnwaanyị nọ, ma n’oge mbụ ma n’oge ugbu a.Otu a ka o siri ga
Okey Ugwu – Ịchọ mma na-eme ka a hụta nwaanyị n’ihi na nwaanyị chọọ mma ọ na-amụke amụke.Site n’oge mbụ, nwaanyị na-achọ mma, ma nke oge ugbua pụrụ ihe ọzọ.Oge ụfọdụ ịgaghị enwe ike ilekwasanwu nwaanyị anya n’ihi ụdịrị mma ọ chọrọ.
Ịchọ mma gụnyere ude, ma ndị na-acha ha ọcha, ma ndị ha na-ete ma n’aka ma n’ọnụ.Ha kwụnyechaa ihe n’anya, aka na ụkwụ, o too ogologo ka nke amosu ha nọrọkwa n’elu ya tee ya ihe na-acha ụdị agwa dị iche iche dịka ha siri chọ.
Ụfọdụ akwa ha na-eyi na-adị egwu.N’oge mbụ ịhụ nwaanyị onye Africa ị mata n’ihi usoro o siri chọ mma.Ma taa ọtụtụ ụmụnwaanyị akpụọla ugwu ha n’ala site n’ịchọ mma.
O nweghị ihe dị ka ime ihe otu Chineke siri debe ya.Nwaanyị kwesịrị ịchọ mma otu o kwesịrị.O kwesighị ka ịchọ mma karịa akarị n’ihi na ọ na-eme ka mmadụ dị nkịrịnka n’anya, ihe dị mma n’ime ya n’oke n’abọ.
Nwaanyị chọọ mma dịka o kwesịrị, ọ na-enwe ugwu ma nwekwaa nsọpụrụ.Ụdịrị mma nwaanyị chọrọ na-egosi onye ọ bụ maka na e ji anya ama ọka kara aka.
Oke ite ihe n’ihu na ịkwụkọnye ihe n’akụkụ ahụ dị iche iche agaghị eme ka mmadụ maa mma kama ọ ga-eme ka e ledaa onye ahụ anya.Ịchọ mma bụ mmadụ iji ihe kwesịrị ekwesị leruo onwe ya anya n’ụzọ dị mma, wee dịnụ ka onye Chineke kere n’oyiyi ya.
Ihe e ji ebido na gboo wee chebe echiche aha ahụ abụghị na nne na nna nwata ahụ apụghị inye ya aha ọbụla gbatara ha n’uche kama ọ bụ maka ihi na ndị gboo ghọtara úrù àkpà agwụ bààrà ézè dibịa ma ghọtakwa úrù ọkpọntụ baara ụgụrụ.
N’oge gboo, ị ga-anụ aha dịChijindụm, Chizaram, Anọchie, Okeke, Okafọ, Nwankwọ, Nwaanyịafọ, Chimziterem, Nnabụugwu, Chikamso, Mmadụabụchukwu, Chinenyenwa, Nkiruka, Ọdịnakachukwu, Ahamefuna, Ndidimaka, Chinụalụmọgụ, Chikwuorom, nakwa ọtụtụ ọmarịcha aha ndị ọzọ dị otu ahụ.
Mana oge ugbua, naanị ihe a na-ahụzị bụ Chi-boy’, Ebony’, Martin’, Robinson’ Nancy Jefferson’ Robertson’, Nancy’ Bridget’ Jennifer’ Priscilla, Princess, Rachael, Tina, Cynthia, nakwa ọtụtụ aha ndị ọzọ dị otu ahụ, bụ nke na-enweghị ihe ọbụla ọ pụtara, na-abụghị naanị maka na ndị ọcha na-aza ya dịka aha.
Onye a gwara kwe, a hụ ọzọ, a gwakwa ya.Mana onye agwara agwa ma ọ nụghị anụ, o mee emee, ọ hụ ahụ maka na nwata a na-akpọ oku n’ụlọ ọ na-agbakpu ọhịa ga-emechakwaa mara na ọhịa abụghị ebe oboibi.
Ndị Igbo nyebenụ ụmụ ụnụ aha Igbo na aha uche dị n’ime ya, maka na nke ahụ ga-enyekwa aka n’ụzọ pụrụ iche n’ịkwalite asụsụ Igbo.
A GA-ENWE emume oke ọńụ ụbọchị ụka a, ọnwa Septemba ga-adị n’abalị iri na atọ n’afọ a bụ 2020 dịka ezinaụlọ Dominic na Juliet Ifezue ga-ekubata ụmụejima ha bụ Chukwupuruimeihenile na Otitodirichukwu n’ụlọụka, ma tụọrọ Chineke mmamma, na St Mary’s Catholic Church, Awka.
Ezinaụlọ ahụ jị obi ańụrị wee na-eto Chineke maka iji ejima nwoke na nwaanyị gozie ha ka ọ gachara afọ iri na iteghete ha lụrụ di na nwunye.
Obiano dịka ọ na-ahafe ụgbọala ndị ahụ n’aka ndị igwe ahụ n’ogige Dr Alex Ekwueme Square, Awka, kwuru na ọ bụ iji kelee ha maka mbọ ha n’ebe ọdị mma obodo dị, nke gụnyere nchekwa ndụ na akụnaụba.
O toro ha maka ịhụ na e tinyere amụma inye obodo ọbụla nde naịra iri abụọ nke a kpọrọ obodo ọbụla họrọ ihe ọ ga-arụ’ community-choose-your-project n’ọrụ, n’obodo ha dị iche iche.O kwere ha nkwa na ọchịchị ya ga na-aga n’ihu na-akwado otu ahụ.
N’okwu nke ya, kọmishọna na-ahụ maka okpuru ọchịchị ime obodo na ihe gbasara echichi chiifu, Maazị Greg Obi kwuru na ndị eze ọdịnala bụ ide nke ọganihu gọọmenti na ngalaba niile.
Ọ bụ n’ịgbaso ya bụ omenala dịbara gboo ka ndị obodo Owerre-Ezukala jiri nọrọ na nsonso a wee merùbe mmemme iri ji ọhụụ nke ha, nke ahọ 2020.
Ya bụ oke mmemme wèèrè ọnọdụ n’eze ọdịnala obodo ahụ, bụ Igwe Timothy Ogbonnaya dị n’Ishishi Owerre-Ezukala n’okpuru ọchịchị Orumba South’ nke steeti Anambra, ma bụrụkwa nke dọtara ndị eze ọdịnala obodo dị iche iche, ndịisi ụka, imirikiti ndị e ji okwu ha agba izu.
O kwuru na ụgbọala ọhụụ ahụ Gọvanọ gòrò site n’aka Innoson, ga-enyekwa aka ịgbà ụlọ mmepụta ụgbọala ahụ dị n’Anambra ume nke ukwuu.Ọ gakwazịrị n’ihu kwe nkwà na obodo ahụ agaghị ada mbà n’inye ọchịchị ya nkwàdo.
A nọrọ na ya bụ nnukwu mmemme wee buo ìhù tụọ mmamma nyégara ya bụ eze ọdịnala, site n’aka ndị enyị, ndị agbatobi obodo ahụ, ndị ọrụ ụka, na ndị ọzọ na-echere obodo ahụ ezi echiche, bụ ndị nyere ya onyinye dị iche iche.
Igbo sị na ọ na-abụ a gbakọọ e righị, ọ dị ka e jere ọgụ be ndị mmụọ maka na ọbụladị n’ụzụ akwa, ire na-eburịrị mmanụ ala.
ABANA bụ otu nri ndị Igbo ụfọdụ chefugoro taa mana abana mara mma nke ukwuu.Abana bụkwa ọgwụ nye ụfọdụ ọrịa dị ugbu a.Ọ dị onye ọbụla nwere ọrịa mamịrị diabetes, ọ bụ abana ka a na-asị ya ribe, maka na onweghị shuga.
EGWU ọrụ bụ egwu ndị Igbo na-agụ mgbe ha na-arụ ọrụ.Ndị Igbu bụ agbụrụ na-arụ orụ.Ọrụ ha na-arụ gụọrụugbo, ọrụaka, ọrụiro w.d.g.
Mgbe ọbụla ndị Igbo nọ n’ọrụ ha na-eji egwu were aja onwe ha ike.Egwu na-eme ka ha jiri otu obi na-aru ọrụ n’ike n’ike.
Mgbe ụfọdụ ha na-eji egwu ahụ na-eto maọbụ na-akọcha agwa ọjọọ.Ha na-ejikwa ya na-ekwuputa ihe na-eme n’okirikiri ebe ha nọ.
Ọmụmaatụ Mgbe Micheal Okpara dịka onye ọchịchị metara ndị ọrụ labourers  mma site n’itinyere ha ego n’ọrụ, ha malitere were ego ahụ na-agụ egwu ma ha na-arụ ọrụ.Lee ya
AKPỌKUOLA ndị ntorobịa ka ha gbalịsie ike tinye ọnatarachi na akaraka Chukwu jiri gọzie ha n’ọrụ, ma were ya bàára onwe ha úrù, ma wèta mmepe obodo n’izugbe.
N’ịgbaso nke a, gọọmenti steeti Anambra nọrọ na nsonso a wee gbapee ọmarịcha akụrụngwa ahụike ọhụrụ bụ Ultrasound Machine’ na akụrụngwa e ji esi n’ike anyanwụ adọta ọkụ bụ Solar Energy System’ e butèrè n’ụlọ ahụike ọhaneze dị n’Enugwu-Ukwu, dị n’okpuru ọchịchị Njikọka.
N’okwu ya na mmemme ahụ, onyeisi ụlọọrụ ASHIA, bụ Dọkịta Simeon Onyemaechi kwuru na ebumnobi e jiri guzobe ya bụ ụlọọrụ bụ ka e were nye ụmụafọ steeti ahụ ezi ọnọdụ ahụike bụ ịgbà n’ọnụ ego dịkarịchara àlà.
O kwuru na ụlọọrụ ahụ ga-ebunyekwa ụlọ ahụike ọhaneze dịgasị na steeti ahụ akụrụngwa nke ha, ma kpọkuo ndị edebànyèbèghị aha n’atụmatụ ASHIA ka ha gbaa mbọ mee nke ahụ ọsọsọ, ma debanyekwa nke ndị ezinụlọ ya na nke ndị ọzọ enweghị ego idebanye ahà ha.
Onyeisi ụlọ ahụike ahụ, bụ Dọkịta William Onwuocha kèlèrè ụlọọrụ ASHIA na gọọmenti Anambra maka ezi nkwàdo ha, ma rịọkwazie ka a gaa n’ihu inye ụlọọgwụ ahụ nkwàdo n’ihe ndị ọzọ na-akpa ha.
DỊKA ịdakpo nwaanyị kwaa ya iko n’ike na-arị elu n’ike n’ike n’ala anyị, otu jikọtara ụmụada Igbo, nke e ji Ụmụada Igbo Nigeria and Diaspora wee mara na-aga n’ihu na-akatọ arụ ahụ ma na-akpọ oku ka a mara ihe e mere ya tupu mmiri aṅaa garị.
O kwuru sị Ana m akpọku gọọmenti etiti na nke steeti ka ha mara ihe ha nwere ike ime iji belata nsogbu  ndakpo.Ọ na-eweta nnukwu mbibi n’obodo.Ndị o metutara na-anọgide n’iru uru banyere ya ndụ ha niile.Gọọmenti ga-apụtarịrị busoo ọnọdụ a agha otu ihu.
Gọọmenti kwesịrị inye ndịntorọbịa ọrụ, bụ ndị na-akpagharị na nkịtị ọbụladị mgbe ha gụcharala akwụkwọ na mahadum.Gọọmenti kwesịrị imepe ụlọọrụ ebe a na-emepụta ihe na ebe a na-enye ọzụzụ training centers iji mee ka ndịntorọbịa nwee ihe ha na-eme.
Ezeofor gara n’ihu dọọ ndịntorọbịa aka na ntị  ka ha kwụsị ịdakpo ụmụnwaanyị maka na ha bụọ ha ọnụ na ha agaghị aba uru na ndụ ha.
O kwuputara na ebe ụmụada Igbo kwụ bụ ka a tụọ onye ọbụla dakporo nwaanyị n’ike nga, ma kwukwaa na ya akwadoghị ịpị onye ahụ amụ castration maọbụ gbuo ya egbuo.
O nyekwara ụmụnwaanyị ndụmọdụ ka ha na-eyichi ahụ ha nke ọma, gwa ụmụnwoke ka ha nwee ezi nchekwa onwe ma gwakwa nne na nna ka ha jụ ụmụ ha ndị nwoke na ndị nwaanyị idina n’otu akwa bed.
NDỊ otu Legion of Mary nke St Thomas Aquinas Catholic Church, Awka, sonyeere ndị otu ha n’ụwa niile wee mee emume ome n’afọ nke ha kpọrọ Legion Function’, ụbọchị ụka gara aga.
E ji aja maasị dị asọ wee bido ya, ebe Fada Blaise Ejike nọ wee kaa ụka ma jaa ha ike, tinyere ndị niile na-enye nne dị asọ nsọpụrụ.
Nwizugbo gara n’ihu kọwaa na afọ ọzọ 2021, na a ga-eme emume icheta otu nari afọ centenary e ji hibe Legion of Mary, na Dublin bụ isi ọnọdụ ha.
Ọ kọwakwara na otu ha nwere ngalaba iri abụọ, bụ ndị na-emerube ya bụ emume, tinyekwara ndị enyi na ikwu na ibe ha ndị ha ziri ka ha bịa soro ha ńụrịa.
Otu o sila dị, Mmuoh rụtụrụ aka na n’ihi korona, na ihe adịchaghị otu o kwesịrị ịdị na nke afọ a.
Ọ kọwakwara na ha nwere otu ndị obere na nnukwu.Ndị obere bụ ndị nọ n’okpuru afọ iri na asaa ebe ndị nnukwu bụ site n’afọ iri na asatọ wee gbogobe.
Ọrụ ndị obere bụ izacha na ikpocha okirikiri ụlọụka, tinyere enyemaka dị iche iche n’ọrụ.Ndị nnukwu na-arụ ọrụ dị iche iche gụnyere ileta ndị ọrịa w.d.g.
Onyeuweojii okwu dị n’aka prosecutor, Adeoye Kayode, kọwara na Florence kparịrị Caroline site n’iti ya ihe ma dọkaa akwa uweojii ya uniform oge ọ bịara ịrụ ọrụ ya dịka onye uweojii.
Majie ji ikpe ahụ, Adebayo Ajala nabatara ka a kpọpụta ha bail n’ụlọnga n’ọnụ ego dị narị naịra anọ n’otu n’otu, tinyekwara ndị akaebe n’otu ọnụ ego ahụ.
Ọ KPỌTỤRỤ akpọtụ ma zụọ azụọ na nsonso a, dịka onye omeiwu ahụ na-anọchite anya ọgbọ nta nkwàdo Nnewi South’ nke mbụ n’ụlọ omeiwu steeti Anambra, bụ Maazị Sonny Ozobịalụ malitere ịrụ ụlọ ahụike n’Ogbodi, dị n’Amichi, n’okpuru ọchịchị Nnewi South’ steeti Anambra.
Maazị Ozobialu, onye nọkwara na nsonso a wee malite ọrụ ịgba ògigè na ịrụnyekwu ụlọ n’otu ụlọakwụkwọ dị n’Ọsụmenyi’, gàrà n’ihu mee ka a mara na ọ ga-agbakwa ụlọ ahụike ahụ ògìgè ma tinyesikwa ya akụrụngwa bụ ịgbà ma a rụchaa ya n’ime ọnwa ole na ole na-abịa abịa.
N’okwu nke ya oge ọ na-atọ ntọala ụlọ ahụike ahụ, onyeisioche nchere oge n’okpuru ọchịchị Nnewi South’ bụ Maazị Chieloka Okoye kèlèrè Ozobialu maka ọmarịcha ọrụ ọma dị iche iche ọ na-arụ, ọkachasị ọrụ ụlọ ahụike ahụ ọ na-arụrụ ndị Ogbodi, ma kpọkuo ya ka o jisie ike n’ọrụ.
O mere ka a mara na ndị Ogbodi na-agacha ihe ruru kilomita abụọ tupu ha anata ọgwụgwọ site n’obodo ndị ọzọ gbara ha gburugburu n’ihi na ha enweghị ụlọ ahụike ọbụla n’obodo ahụ.
N’okwu ha n’otu n’otu na mmemme ahụ, onyeisi ọchịchị obodo Amichi, bụ Maazị Dan Ugwumba nà onyeisi Ogbodi, bụ Maazị Jeremaih Ezechukwu kọwàra Maazị Ọzọbịalụ dịka ekwueme’, ma gbaa akaebe na o nwebeghị mgbe ọ gharịpụrụ ha maọbụ ndị obodo ha n’imezùpụta nkwà o kwèrè ha.
Ha kelekwara ya maka ọrụ ọ rụgoro arụ, ndị nke na-aga n’ihu ugbua nakwa ndị nke ọ ka ga-arụ arụ kpee ka Chineke gaa n’ihu ịgọzi ya, ọbụnadị dịka ha rịọrọ ya ka ọ gharakwa ịdà mbà n’ọrụ.
A na-akọwa ụdịrị ụkwaranta ahụ bụ ajọ ọrịa ụmụanụmanụ ma bụrụkwa nke mmadụ ga-esi na ya nweta ụkwaranta nke na-arịa mmadụ.
Ọ kọwara na ọrịa ahụ na-emetụta ngụgụ ehi.O kwuru na ajọ ọrịa ahụ na-akpalite ọtụtụ ọrịa nke na-ebute ụkwara wee ruo n’ọnwụ.
Mgboji kwuru sị Otu n’ime ọrụ anyị na ministri a bụ ịhụ na ehi ọbụla nke ndị mmadụ ga-ata gabigara nnyocha site n’aka dọkịnta na-ahụ maka ụmụanụmanụ.
Ya mere, o kwuru na ọ bụ n’ihi ya ka ha ji agwa ndị mmadụ na-eri anụ ehi ka ha kwụsịgodu iri ngụgụ ehi n’oge a, mana ha nwere ike iri akụkụ ahụ ya ndị ọzọ tutu ha elebachaa anya maka ya.
O kwuru na ministrị ahụ agwala ndị dọkịnta ndị na-arụ n’ebe a na-egbu anụ ka ha na-enyocha maka ajọ ọrịa ahụ iji wee gbochie nkesa ya, maka izọ ndụ.
Ọ kwara arịrị na ndị na-azụ ahịa ehi anabataghị ka e nyochaa ehi ha dịka e megoro ka ha mata banyere ọrịa ahụ.
Ọ KPỌTỤRỤ akpọtụ ụbọchị ụka gara aga n’ụlọụka St Mary’s Catholic Church, Awka dịka Dominic na Juliet Ifezue tụụrụ Chineke mmamma ma kuputa ụmụejima nwoke na nwaanyị Chineke jiri gọzie ha ka ọ gachara afọ iri na iteghete ha lụchara dinanwunye.
N’aja maasị dị asọ nke ọtụtụ ndị ụkọchukwu chụrụ, ụkọchukwu nọ n’isi emume bụ Fada Boniface Obiefuna kelere Chineke maka afọ ọma ya n’ebe ezinaụlọ ahụ nọ dịka o jiri abụ otito wee bulie aha ya elu n’ebe ọ dị ukwuu.
N’okwuchukwu, Fada Nwankiti kwuru sị Ọ bụ nnukwu ihe oke ọńụ na inye Chineke otito.Domnic na nwunye ya kwụdosiri ike n’ụka.N’ime afọ isii m nọrọ n’ụlọụka a tupu m pụọ, achọpụtaghị m na ha amụtabeghị nwa, o gosighị n’ihu ha ha kwudosiri ike n’okwukwe.
Ụkọchukwu parish St Mary’s bụ Fada Peter Eche kelere Chineke maka ihe niile ma nabata ndị ụkọchukwu, ndị sista, onye mọnkụ na ndị ụka niile bịara mmemme ahụ.
Oriakụ Dorothy Ezeofor, otu n’ime ndị Humble Ladies bụ ndịisi chịrị C.W.O Amawbia Denary n’oge gara aga nke Juliet ,nne ụmụejima ahụ so n’ihi na ọ bụ osote onyeisi organizer n’oge ahụ kọwara na o ji obioma, okwukwe na ịhụnanya wee na-arụ ọrụ tinyere na ọ dị obi umeala.
N’akụkụ nke ya, Patricia Ejie bụ otu n’ime ndị Dibugwu Nwanyi Committee of friends’ onye kwuru na Juliet bụ odeakwụkwọ ha na Chinonso Okafor kwuru na ọ bụ nwunye di ya buliri Chineke elu maka ọrụebube ọ rụrụ.
Chinenye Okafor bụ nwanne Dominic gọrọ ọfọ wee kwuo sị Chineke ga-emere onye ọbụla bịara ebe a taa ụdịrị ọrụebube a.Onye ahụ ga-ańụrị ọńụ.
Dike Obiageri bụ otu n’ime di na nwunye iri na ise ha mụ n’agbamakwụkwọ kwuru sị Chineke onye chetara Dom na nwunye ya ka ọ gachara afọ iri na iteghete ga-aga n’ihu na-agọzi ụmụaka a ka ha wee too n’egwu nke Chukwu.
Ha kwuru sị Ekele dịrị Chineke.Anyị na-anabata mmadụ niile nọ ebe a.Ọ bụ ihe oke ọńụ.Ọrụebube Chineke enweghị ngwụcha.Ngozi ya ga-eso onye ọbụla, ọ gaghị akwụsị na be anyị.Anyị wepụtara isiokwu a dịka okwu  agbamume nye mmadụ niile.Dịka anyị na-enye ọgbụgbaama anyị, ụnụ ga-enyekwa ọgbụgbaama nke ụnụ.
A KỌWAALA ịkwụ ụdọ maọbụ mmadụ igbu onwe ya dịka ihe mmadụ kpachapụrụ anya mee, nakwa ihe arụ jọgburu onwe ya, ma n’anya mmadụ ma n’anya Chineke.
Nke a bụ nke e kwupụtara site n’ọnụ Ụkọchukwu Mọnsaịnọ Jerome Madueke, nke Ụka Katọliiki na Dayọsiisi Ekwulọbịa, n’okwu ya na mmemme ụbọchị mgbochi ịkwụ ụdọ na mba ụwa, nke ahọ 2020, bụ nke a chịkọbàrà site n’aka ọba akwụkwọ steeti Anambra.
Na ntụnye nke ya, onyeisi ụlọọrụ Digital Entrepreneurship Office’ bụ Maazị Ifeanyị Aniagoh mèrè ka a mara na ya anaghị emetere onye kwụrụ ụdọ ebere.
A nọrọ na memme ahụ mee mkparịtaụka, gụọ abụ bụ poems’ ma mekwa ihe ngosi ejìjè banyere ịkwụ ụdọ site n’aka ótù jikọtara ndị ntorobịa na-ede akwụkwọ, bụ Society of Young Nigerians Writers’ ngalaba nke steeti Anambra.
OKE ide mmiri  egbuola mmadụ dị ihe dịka iri abụọ na ise ma mebie ihe karịrị ụlọ dị puku iri ise na otu na Jigawa.
Gọvanọ ahụ kwuru na ya enweghị ike ịkọwa ole ndị o metụtara n’ihi na ndị mmadụ na-anwụ na-aga n’ihu dịka ya bụ mkpamkpa ka na-akparịrị.
Otu o sila dị, ọ kọwara na ihe ha gụtara n’ọnụọgụ ikpeazụ ha gụrụ nọ n’agbata iri abụọ na iri abụọ na ise, ma rụtụkwa aka na a ka ga-eleru anya ịchọpụta ma ọ bụ iju mmiri gburu ndị ahụ nwụrụ anwụ ka ọ bụ ihe ọzọ.
Badaru, onye kasiri ezinaụlọ ndị ahụ nwụrụ anwụ obi tinyekwara ndị tufuru ngwongwo ha jiri biri n’ihi oke mmiri ahụ kwere ha nkwa nkwado nke gọọmenti ya.
Ọ gara n’ihu kwuo sị Ụfọdụ abụghị iju mmiri kama oke mmiri ozuzo mebiri ụlọ aja mud houses ndị be anyị nwere, ọ bụ otu a ka o si dị n’afọ a.
O kwuru na iju mmiri tokporo ọtụtụ obodo nke karịrị ya ịgazucha ma kwe nkwa ịkwado ndị niile o metutara ozugbo o nwetere ozi otu ihe siri dị site n’aka ndị kọmiti a họpụtara maka ịmata ihe ndị lara n’iyi.
Dịka o siri kwu, mmadụ iri abụọ na otu tụfuru ndụ ha n’ụlọ aja, ebe mmiri riri mmadụ anọ n’osimiri riri.
OTU onye nọrọ na nsonso a wee zùte ọnwụ mberede ya n’Anambra, ebe mmadụ anọ ndị ọzọ nwètàkwàrà ihe mmerụahụ n’ụdị dị iche iche, dịka ihe mberede okporo ụzọ dapụtara na ncherịta ihu Jodon Shopping Mall’ dị na Nkpor na mpaghara okporo ụzọ ahụ siri Ọnịtsha gaa Enugu.
Ọtụtụ ụmụakwụkwọ nwere afọ ojuju na mmasi dị egwu dịka ha malitere taam nke atọ maka afọ 20192020, nke ha ga-esite na ya gafee klaasị ọzọ.Ọńụ juru ọtụtụ obi n’ihi ohere ha nwere ịhụkwa ndị enyi ha ma gwurikọtakwa egwu ọnụ.
Otu nwataakwụkwọ nọ n’ogo junịọ sekọndịrị n’Igwebuike Grammar School, Awka, Harley Chukwu kwuru sị na obi bụ ya ańụrị ańụrị n’ihi na ha amalitekwala akwụkwọ.O kwuru na ike ịnọ n’ụlọ agwụla ya n’ihi na ha anọọla ogologo oge maka nsogbu korona.
N’ime ihe niile, nwata nwoke ahụ kwuru na ya dị ezi njikere maka ịgụ akwụkwọ nke pụtara na o nwere ọnụnụ ọkụ n’obi maka agụmakwụkwọ.
Ọ gara n’ihu too gọọmenti steeti Anambra nke Gọvanọ Willie Obiano nọ n’isi ya maka mbọ niile ha gbara iji nyere ha aka oge ahụ ha nọ n’ụlọ.
Ekwunife kọwara na ụlọakwụkwọ ahụ emeela ihe niile ha kwesịrị ime gbasara ntụziaka e nyere maka nsogbu korona.Isiokwu ya wee bụrụ na ha dị njikere maka agụmakwụkwọ.
Otu nwaakwụkwọ nọ SS2 na Kenneth Dike Secondary School, Awka bụ Ijeoma Okeke gwara ndịntaakụkọ na ike gwuru ya dịka ha nọkatara n’ụlọ ya wee na-ekpe ekpere ka e bidokwa akwụkwọ.
Otu o sila dị, dịka ọtụtụ ụmụakwụkwọ nọ n’ụlọakwụkwọ dị iche iche gosiri ọńụ banyere akwụkwọ a malitere, ụfọdụ kwuru na ọ gaara aka mma ka a hapụ ụmụakwụkwọ ka ha nọrọ n’ụlọ ruo mgbe ọrịa korona lara kpam kpam.
Nke a wetere ọńụ n’ebe ndị Nigeria bi Namibia, nke dị na mba South Africa nọ n’ihi na ha emejuputala ebumnuche ha bụ ichekwaba asụsụ ha dịka ha nọ n’ụzọ ije na mba ọzọ site n’ịkụziri ụmụ ha asụsụ Nigeira.
Ọ gara n’ihu kọwaa na nne na nna na-eji ohere iche ụmụ ha na-eme ụfọdụ ihe egwuregwu tinyere ụfọdụ ndị e chufugoro, dịka ludo na drafụtụ.
O kwuru na ebe ahụ bụzị ebe ọgbakọba nke nne na nna, na ụmụaka nke butere nnukwu ịdịnotu n’ebe ndị Nigeria bi Namibia nọ.
Ọ rụtụrụ aka na ya bụ ọnọdụ emeela ka ogo Nigeria dị elu n’ebe ahụ dịka ha ga-abụzị ndị a na-eso nzọ ụkwụ ha na mba ahụ.
O kelere onyeisi ANINAM, Jude Osakwe na ndị ọchịchị ya maka mbọ ha niile, tinyere ndị niile wepụtara onwe ha maka nke ahụ.
Jude Osakwe, onyeisi ahụ n’okwu nke ya, rụtụrụ aka na kemgbe ọtụtụ afọ ndị mmadụ na-apụta mba ọzọ maka ibi ndụ ma bụrụ nke na-emetụta ụzọ e si azụlite ụmụaka.
O kwuru sị na mbọ ha ikuziri ụmụaka ha asụsụ obodo ha ga-eme ka ọmarịcha asụsụ ndị ahụ hapụ ịnwụ ma kwukwaa na asụsụ bụ ụzọ e si akụziri ụmụaka omenala na njiri mara ndị.
O kelere Amb.Onoh maka mbọ na nkwado ya niile bụ onye ọ kọwara dịka ide nke otu ahụ jikọtara ndị Nigeria bi Namibia.
Ifeanacho, kapịnta, kwuru na ya nọ ọrụ n’elu gbamgbam ụlọ ahụ oge ọ chọpụtara na ụlọ ahụ na-ada ada.O kwuru na ya amaghịzị ihe ọzọ ọ ga-eme karịa isi n’elụ ụlọ ahụ wụpụ, ma site na ya merụọ obere ahụ n’agba na ụkwụ ya.
O kwuputara na mmadụ anọ, tinyere onye nwe ụlọ ahụ ka a zọpụtara n’ime ikpo ụlọ ahụ dara ada ebe e buputara otu onye n’ozu.
James kọwara na ndịagbataobi nuputara ma jiri aka nkịtị na shọvelu na-azọ mmadụ tupu ndị otu abụo ọ bụ ọrụ ha excavators abịa.
Onye nwe ụlọ ahụ, Sam Akaraiwe gbara afọ iri asaa na isii ma bụrụ onye ọrụ agha lara ezumike ka e kwuru na ọ bụ ya ji aka ya eleta ma na-ahụ ka ọrụ sị aga supervision.
Akaraiwe, onye nwetara mmerụ ahụ n’isi ka e kwuru na a bọpụtara ya site n’ekwentị ya nọ na-akụ akụ n’ime ikpo ụlọ ahụ dara ada.
Onyeisioche okpuru ọchịchị Oshimili South, Uche Osadabe onye nke bịara ebe ahụ kwuru na ihe butere ọghọm ahụ bụ ejighị ihe dị mma arụ ọrụ, tinyere onye nwe ụlọ iji aka ya eleta ọrụ.
OKE ọñụ dara na nsonso a n’obodo Ihiala dị n’okpuru ọchịchị steeti Anambra, dịka ndị obodo ahụ merùbèrè mmemme iri ji ọhụụ ha nke ahọ 2020.
Mmemme Ịwa Ji ahụ e mere n’obi eze ọdịnala obodo ahụ bụ Igwe Thomas Ikenna Obidiegwu dọtàrà ụmụafọ obodo ahụ nọgasị n’ebe dị iche iche, ndị ikwu na ibe, ndị nwadiala, ndị enyi, ndị agbatobi na ndị ọzọ na-echère obodo ahụ ezi echichè.
O kwezịrị nkwà na Ndị Ihiala ga-aga n’ihu ịkwadò ọchịchị nọ ugbua na steeti ahụ, ọbụladị dịka ọ kpọkukwàrà ụmụafọ obodo ahụ ka ha sonyesie ike na nnwògharị ahụ na-aga n’ihu ugbua na ngalaba ọrụ ugbo nke steeti ahụ, n’ihi na úrù dị n’ọrụ ugbo.
Ụfọdụ ndị ọzọ sonyere na mmemme ahụ gụnyèrè onyeisioche nchere ogè n’okpuru ọchịchị Ihiala, bụ Maazị Okechukwu Chukwu onyeisi ọchịchị obodo ahụ, bụ Maazị Okechukwu Chukwu, tinyere ụfọdụ ndị ọzọ.
N’ozi ahụ nke otu onye so na ndị ọnụ ruru n’okwu na NCS bụ I.T.Magaji tinyere aka na ya kwuru sị na gọọmenti mba China ahụtala korona n’erimeri a na-ebubata ebe ahụ.
Ya mere, onyeisi The Controller General, nke ụlọọrụ NCS, Col Hameed Ali akpọkuola ndị ọrụ ya ka ha gbaa mbọ ịhụ na ezubataghị anụ ọkụkọ na Nigeria.
Ozi ahụ kwuru sị Mkpesa rutere isi ụlọọrụ anyị gosịrị na dịka a na-enyocha anụ, ma ndị nke bi na mmiri, ndị ọchịchị China hụtara ọrịa korona na nku anụ ọkụkọ na nsịkọ si mba Brazil na Ecuador.
Ya mere, a dọrọ ndị ọrụ NCS aka na ntị ma chetara ha na a machiri ịtụbata anụ ufe birds, ma nke dị ndụ ma nke nwụrụ anwụ n’ala Nigeria.
Ka ọ dị taa, ndị uweojii anwụchiela ya bụ nwoke, ebe nnyòcha ka na-agakwa n’ihu ugbua banyere ihe ahụ o mere, nke mgbe e mechààrà ya, a kpụpụ ya ụlọikpe.
ỤMỤANỤMANỤ ọjọọ na-arị arị reptiles dịka agwọ na-arịbachazị n’ụfọdụ ụlọ ndị mmadụ n’okpuru ọchịchị Ogbaru na steeti Anambra n’ihi iju mmiri na-eto ebe ahụ.
Maazị Arinze Awogu, onyeisioche Transition Chairman nke kansụl Ogbaru onye kwuputara nke a kọwara na ụfọdụ ndị ọ chụpụrụ n’ụlọ na-agazi na kampụ ebe gọọmenti Anambra kwadooro ha.
Awogu kwuru na osimiri Niger na-eto n’ike n’ike mere na iro, tinyere ọwa mmiri na-abanye n’osimiri ahụ na-alaghachịzi azụ.O kwuru na o pekata mpe ndị mmadụ dị otu puku n’ọnụọgụ akwapụla n’ụlọ ha.
Ogbaru na obodo iri na isii mejuputara ya bi n’akụkụ osimiri Niger.O kwuru na nnukwu agwọ cobra rịbara n’ụlọ mmadụ n’Atani bụ nke e gburu site n’enyemaka ndịuweojii Atani Divisional Police Station.
Dịka o siri kwu, e gburu agwọ ahụ n’Atani, na nwoke e gburu ya gbanahụrụ agwọ ahụ ịta ya n’abalị ahụ dịka ọ nọ n’obere ụlọ boys quarters na-achọ ihe dị ya mkpa.
O kwuru sị Dịka ọ hụrụ agwọ ahụ, ọ kpọchịrị ụzọ ozigbo ma kpọọ ndịuweojii divishọn Atani bụ ndị bịara wee gbaa anwụrụ tiagaasị n’ọnụụlọ ahụ nke mere ka agwọ ahụ chọọ ụzọ pụtawa, ma ndị nọ ebe ahụ gburu ya.
Ọ NA-ADỊ mma ịma ọkwa mmiri tupu ozuzo ya, ma na-akakwa mma iji ehihie wee chụba ewu ojii, maka na chi jie ọ hịa ahụ njide.
Ọ bụ n’ịgbaso nke a ka gọọmenti steeti Anambra jiri kpọọ òkù ọzọ ma dụọ ụmụafọ steeti ahụ ọdụ ka ha na-edebe ọwà mmiri ha ọcha, ma kwụsị iji unyi, atịtị na ihe ndị ọzọ dị etu ahụ were na-emetọ maọbụ na-asụchisi ọwà ọwà mmiri dị na mpaghara ha.
Ebe dị iche iche Maazị Obidiegwu na ndị òtù ọrụ ya bàgidere n’ọrụ nà njem nleta ọrụ ahụ gụnyèrè ụzọ Atanị dị n’okpuru ọchịchị Ọgbaru ụzọ Ọrlụ dị n’okpuru ọchịchị  Ihiala, nakwa okporo ụzọ Nneni—Adazi-Ani dị n’okpuru ọchịchị Anaọcha.
N’okwu ya bànyere nke ahụ, onyeisioche nchere ogè n’okpuru ọchịchị Ọgbaru, bụ Maazị Arinzechukwu Awogu kèlèrè gọọmenti steeti Anambra maka etu o si agbasi mbọ ike ịkọchàsị na ịhụ na ọwà mmiri na-adị ọcha, iji kwàlite ezi ọnọdụ adịmọcha gburugburu steeti ahụ.
IGBO sị na ọ bụ ihe nnekwu ọkụkọ nwere ka o ji emere okeọkpa ọgọ, ma sịkwa na ọ na-abụ e jikọọ aka buo ozu enyī, ọ dị mfe.
Mmemme nnyefè ihe ahụ bụ nke weere ọnọdụ n’obi gọọmenti dị n’Awka bụ isi obodo steeti ahụ, ma bụrụkwa nke ụfọdụ ndị selitere isi n’ọrụ gọọmenti steeti ahụ sònyèrè na ya.
O mere ka a mara na site na nkwàdo ahụ ndị mmadụ, òtù na ụlọọrụ dị iche iche nyegoro gọọmenti steeti ahụ, na gọọmenti wàtàrà ọgọdọ ibuso ọrịa ahụ agha, ma kpọpụtasịa ụfọdụ ihe dị iche iche gọọmenti megoro n’ibuso ọrịa ahụ agha.
O kelekwazịrị ụlọọrụ ndị ọzọ nyegoro gọọmenti nkwàdo n’ụzọ dị iche iche, ma kwezie nkwà na gọọmenti agaghị ada mbà n’ịchụ ọrịa ahụ ọsọ na steeti ahụ, ọbụnadị ugbua e mepechagoro ụfọdụ ihe dị iche iche e mechiri emechi n’oge mbụ na steeti ahụ n’ihi ọrịa ahụ.
NDỊ  Ogbunike dị n’okpuru ọchịchị Oyi nke steeti Anambra nọrọ na nsonso a wee fọọ ekele n’ụkpa, bunye aka na-achị steeti ahụ, bụ Gọvanọ Willie Obiano maka ọmarịcha ọrụ mmepe dị iche iche o ji n’aka na steeti ahụ.
O kwuru na Gọvanọ Obianọ na-ewepụtasị atụmatụ bụ ịgbà ma na-akwalitekwa ọnọdụ mmepe na ọnọdụ obibi ndụ ụmụafọ steeti ahụ ma kpọkuzie ya na nwunyè ka ha leghàrá ndị asịrị anya ma jisie ike n’ọrụ ọma dị iche iche ha ji n’aka na steeti ahụ.
Ndị obodo ahụ jikwazịrị otu olu wee kpọkuo Gọvanọ ma rịọ ya ka ọ rụchapụrụ ha ụfọdụ ọrụ ndị ọzọ o ji n’aka na steeti ahụ ma mekwuoro ha ụmụ ihe ole na ole maka na ọ na-abụ e tòó onye gburu ewu, ọ hụ ehi, o gbuo.
Ka ọ dị taa, gọọmenti steeti Anambra ekpebiela ma kwuwaa na ọ ga-akụtù ụlọ ahụ tigburu ya bụ nwaanyị, maka na o teela aka o jiri maba ọkwà ma na-adọ aka na ntị megide ụlọ ọdịda n’ụdị ọbụla n’ime steeti ahụ.
Mkpebi ịkụtù ụlọ ahụ bụ nke e kwupụtàrà site n’ọnụ Maazị Chike Maduekwe, bụ onyeisi ụlọọrụ Anambra State Physical Planning Board ANSPPB’, n’okwu ya banyere ya bụ ụlọ.
O mere ka a mara na e belatala ọnụọgụgụ ụlọ ọdịda na steeti ahụ, nke na o tètụla a nụdobere akụkọ ya, ma kwekwazie nkwà na ụlọọrụ ahụ agaghị ada mbà n’ibu agha megide nke ahụ, wee ruo mgbe a nụdobèrè ya kpamkpam.
Ọ gara n’ihu kọwaa na ọrịa ahụ anaghị efe efe kama ọ na-abịa site na elezighi anya nke nne na nna.Ya mere, ọ dụrụ ụlọakwụkwọ, ụlọụka tinyere nne na nna ka ha na-agba mbọ chọpụta jenotaịpụ ụmụakwụkwọ  na ụmụ ha.
Ọ kpọkuru nne na nna na ndị ụmụaka nọ n’aka ha ka ha na-agwa ndị mmadụ ọnọdụ ahụike ụmụ ha ndị na-arịa ọrịa ahụ n’ihi na ọ ga-enye aka ịzọpụta ndụ ha ma ha nwee nsogbu ha na-enwebe.
N’otu aka ahụ, Onyinye Okagbue bụ otu onye soro rite uru inyocha ma chọpụta jenotaịpụ mmadụ, kelere otu ahụ maka ikwe ka Chineke jiri ha kwara ngwa ọrụ iji metụta ndụ ndị mmadụ.O kwuru na ọgbakọ nkuzi ahụ mere ka ya mata uru ọ bara mmadụ ịmata jenotaịpụ ya.
Emeka Nwankwo bụ onye ọzọ e mekwara nnyocha kelere otu ahụ maka ezi mbọ ha n’ebe mmadụ nọ, ma kpọkuo ndị ọnụ ruru n’okwu ka ha soro nzọ ụkwụ otu ahụ iji nyere ndị onweghị ka ọ ha aka.
NDỊ uweojii steeti Anambra nọrọ na nsonso a wee nwetakwa nturuugo ọzọ, dịka ha jidèrè mmadụ ruru iri asatọ n’ọnụọgụgụ maka otu nzuzo na arụrụala ndị ọzọ dị iche iche na steeti ahụ.
Onye na-ahụ maka mmekọrịta ọhaneze na ndị uweojii na steeti Anambra, bụ SP Haruna Mohammed mere ka ụwa mara nke a site n’ozi ọ kụpụụrụ ndị nta akụkọ ụbọchị Mọnde.
Ọ sị na ótù onye n’ime ndị ahụ e jidere bụ otu nwata nwoke gbara ahọ iri na isii, bụ Echezona Metu, ma bụrụkwa onye e jidèrè maka iji egbe ọnụ abụọ bụ double-barrel wee gaa akwụkwọ n’ụlọakwụkwọ ya dị n’Igboukwu, n’okpuru ọchịchị Agụata.
Ya bụ nwata nwoke ka e kwuru na ọ nọ n’ógó SS1 nke sekọndịrị ya, ma bụrụkwa onye a nwụchiri n’ogigè ụlọakwụkwọ ya ebe o bu egbe ahụ.
N’okwu nke ya, onyeisi ndị uweojii na steeti ahụ, bụ CP John Abang kèlèrè Ndị Anambra maka ezi agbambọ, njikọaka na enyemaka ha na-enyere ndị uweojii n’ọrụ ibuso ohi, mpụ na arụrụala agha na steeti ahụ, ọkachasị site n’inye ha ozi na-enyere ha aka ịnwụchi ndị omekéòmè.
Ọ dụrụ ha ọdụ ka ha jisie ike n’ime nke ahụ, ọbụladị dịka ọ kpọkùrù ha ka onye ọbụla hie asaa naabọ n’anya banyere etu o si eme ihe, ọkachasị ugbua a batagoro n’ime ọnwa mba, bụ mgbe mpụ na arụrụala ji abawanyekarị ụba.
O kwuru na ụlọọrụ uweojii steeti ahụ agaghị ada mbà maọbụ zùo ike n’agha ahụ ọ na-ebu megide mpụ na arụrụala.Ọ gwakwara onye ọbụla hụtara ọnọdụ dị añaa na gburugburu ya ka ọ kpọọ akara ekwentị 07039194332 maka ịgbatara ya ọsọ enyemaka.
A kọwara na onye ahụ lara mmụọ, Maazị Elias Ofoke, bụ onye Agbaja Unuhu n’okpuru ọchịchị Abakaliki ka onye ara ahụ kụgburu ka ọ kwụsịchara mmadụ n’akụkụ ebe ọ nọ.
Onye ara ahụ ka e kwuru na ọ bụ kemgbe izuụka abụọ gara aga ka o ji eyi egwu n’isiobodo ahụ nke mere na ndị mmadụ nọ n’egwu ma na-agbakwa ọsọ ndụ ha mgbe ọbụla ha hụrụ ya, n’ihi na ọ na-eji ihe na-emerụ mmadụ ahụ mgbe ọbụla.
E kwukwara na ndị ọrụ nchekwa Neighborhood Security Watch adịla na mbụ gbaa mbọ ka ha nwụchikọọ onye ara ahụ mana onweghị isi n’ihi na o kweghị ha njide.
Otu onye nọ ka ya bụ njinji jiri ma bụrụ onye achọghị ka a kpọọ aha ya kọwara na ka onye ọkada ahụ kwụsịchara onye o bu ma na-achọ ka ọ pụọ, onye ara ahụ wakporo ya ma kụọ ya ogbe osisi o ji n’isi nke mere ka ọ nwụọ.
Onye Divisional Police Officer DPO kpirikpiri Division, SP Chris Anyanwu, onye nke kwuputara na ya bụ ihe mere n’ezie dụrụ ndị otu na-anya ọgbatumtum ọdụ ka ha maa ịmị n’ala nweta ozi dịka ndịuweojii nọ n’isi iji hazie ihe dịka o kwesịrị.
N’okwu ọ gwara ndịntaakụkọ, onyeisioche otu jikọtara ndị na-anya ọgbatumtum na steeti ahụ, Pailinus Atam gbarụrụ ihu maka ya bụ ọdachi ma kwuo na otu ahụ ahụbeghị ụdị ya kemgbe ọ rịgoro n’ọchịchị.
Ọ gara n’ihu kasie ezinaụlọ ihe mere, tinyere ndị otu ha ma kwuo na otu ha hapụụrụ ndị ọrụ nchekwa ka ha jiri aka ha chọpụta onye ara ahụ.
Kọmịshọna na-ahụ maka nchekwa Internal Security and Border Peace, Stanley Okoro Emegha kọwara na a hafeela okwu n’aka ndịuweojii, na a ga-ejide onye ara kpara arụ.
Nwa nwanne nwoke ahụ lara mmụọ bụ Innocent Ofoke kwuru na o ji ụmụ isii, bụ ndị nke ọ ga-esizi ike ileru ha anya n’ihi ọdachị ahụ dapụtara.
N’ỊGA n’ihu n’ibusò mpụ agha, ndị uweojii steeti Anambra nọrọ na nsonso a wee nwụchie ụmụokorobịa atọ a na-enyo ènyò na ha bụ ndị ntọrị mmadụ.
A NWỤCHIKỌỌLA otu nwoke gbara afọ iri ise na steeti Bauchi maka ili nwa nwa ya a mụrụ ọhụrụ day-old na ndụ.Ya bụ ihe mere na Rimin Zayam n’okpuru ọchịchị Toro.
Dịka okwupụta okwu ndịuweojii na steeti ahụ, Ahmed Wakil siri kwu, nwa nwoke ahụ bụ nwaanyị dị afọ iri na asaa, Hafasat Bawanda mụrụ nwa ahụ, kpesaara ndị ọrụ uweojii na nna ya Bawanda Audu napụrụ ya nwa nwoke ọ mụrụ ọhụrụ, ga lie ya n’azụ ụlọ ya.
Ya mere, dịka ndịuweojii nwetara mkpesa ahụ, ha gara ozugbo bọọ ozu nwata ahụ ma buru ya gaa ụlọọgwụ ọha na eze ebe dibịa oyibo nọrọ kwuo na ọ nwụọla.
Ka ọ dị taa, ndị ahụ e jidere asàála asịsà na ha mere ihe ahụ n’eziokwu, ma kwuo na ọ bụ ọrụ aka ekwensu.
Hafsat kọwara na otu nwoke aha ya bụ Danjuma Malam Uba, onye amaghị ebe ọ nọ ugbu a tụbara ya ime na mmalite afọ a bụ 2020.
A kpọkwazịrị nwagbọghọbịa ahụ wee gaa ụlọọgwụ, ebe a nọrọ wee lelee ya ahụ, iji mara ka ọnọdụ ahụike ya siri gbata kwụrụ.
SP Mohammed mekwazịrị ka a mara na a ka na-eme nnyòcha bànyere arụrụala ahụ, ma sịkwa na a ga-akpụpụ ndị ahụ ụlọikpe ma e mechaa nnyocha ahụ, ebe a ga-anọ jiri usoro iwu wee gwọọ ha ji mmanụ ịbà.
KA ọ gachara ihe dị ka otu izuụka mmadụ anọ tụfùrù ndụ ha n’ihe mberede okporo ụzọ dapụtara na steeti Anambra, ụmụnwoke abụọ ọzọ nọkwakwara na nsonso a wee nwụọ n’ihe mberede okporo ụzọ dapụtara n’ime steeti ahụ.
Dịka ozi a kụpụrụ site n’aka onye na-ahụ maka mgbasaozi n’ụlọọrụ Federal Road Safety Corps FRSC’ ngalaba steeti Anambra, bụ Maazị Kamal Musa siri kọwaa, ya bụ ihe mberede okporo ụzọ bụ nke dapụtara n’akụkụ Coca Cola dị n’Ọnịtsha na mpaghara okporo ụzọ awara-awara ahụ siri Ọnịtsha gaa Enugu.
O mere ka a mara na ya bụ ihe mberede okporo ụzọ dapụtara n’etiti ụgbọala bọọdụ Mitsubishi nwere akara JJT 943 XA na nukwu ụgbọala gwongworò MBenz nwere akàrà FGG 612 YG.
Cheta na mmiri agaghị akarị ya ka o wee kwe nkechi.I weta akwụkwọ unere ị ńara n’ọkụ, i dozichaa ya malite na-akọnye ya n’akwụkwọ unere ahụ.Ị kọnye ya, i kechie ya nke ọma ka mmiri ghara ịba n’ime ya.
ị gbanye mmiri n’ite sinye n’ọkụ, ọ gbọọ, ị tinyebe ụkpọ ogede ahụ n’ite ahụ si n’ọkụ.Ị ga-esite ya aka ka ụtọ ya wee pụta, i lee ya o ghee, i kebezie ya, ọ bụrụ oriri.
OTU n’ime ndịọkaikpe ukwu High Court Judge iri na isii nke onyeisiala mba Ghana Akufo-Addo guzobere n’izuụka gara aga bụ ụkọchukwu katọlik.
Achịbisọpụ Peter Akwasi Sarpong chiri ya ụkọchukwu ka ọnwa Julaị dị n’abalị iri na anọ, n’afọ 2007.Tutuu ruo n’ọkwa ọhụrụ a e nyere ya, ọ na-arụ ọrụ na ngalaba na-ahụ banyere ikpe na Archịdayọsis ahụ.
NWA bụ nnukwu ihe ọṅụ n’ụwa niile gbaa gburugburu.Ya mere, ndị Igbo n’akụkụ nke ha na-anabata nwa n’ụzọ dị egwu.
Ebe ụfọdụ,ha na-ete pọụda n’ahụ, na-agụ egwu na-agba na be onye ahụ mụrụ nwa ọhụrụ.Onye ọbụla nụrụ ka a na-agụ egwu ọṅụ nwa na-agbata sonye n’ọṅụ ahụ, tee pọụda, sonye n’egwu n’egbughi oge ọbụla.
Ha nwụchikọrọ Idris, onye gbara afọ iri anọ na asaa ka ọ wụchara n’ụlọikpe Magistrate’s Court 6 nke dị n’okpuru ọchịchị Ifo na steeti ahụ.Idris bịara n’ụlọikpe maka ikpe nke dị n’etiti Ifeanyi Chukwu na Ayo Itori ebe Majie, Chief Magistrate I.A Arogundade nọ dịka ọkaikpe.
E nyochara ozugbo wee chọpụta na aha ya adịghị na ndị a kwụbara dịka ndị okpeikpe n’afọ 2009.Ya mere, a kpọrọ ndịuweojii ozugbo.
Ọ gara n’ihu kwuo sị DPO Divishọn Ifo, CSP Adeniyi Adekunle zipụrụ ndị ọrụ ya ebe ahụ, ebe a nọ nwụchịkọọ nwoke ahụ.
O kwukwara na Kọmishọna uweojii Edward Ajogun egosipụtala mwute ya gbasara ka ọnụọgụ ndị okpeikpe adigboroja si arị elu n’ike n’ike, na-anapụ ndị mmadụ ego ha tara ahụhụ wee kpata na e jidela ihe ruru mmadụ ise kemgbe ọnwa abụọ ọ malitere ọrụ na steeti ahụ.
Abada dịbara gboo, ọ maliteghị taa.Ọ bụ akwa e ji eme emume ma bụrụkwa akwa e nwere ike iyi oge ọ bụla.N’ihi na ọ na-adị onye ọ bụla mma, ọ na-agba ọnụ ka akara ọkụ.
Abada na-adị n’ụdị dị iche iche, otu ahụ ka ọnụ ahịa ha di dịrị iche iche, nke onye chọrọ, o goro.Ụdị ọ bụla onye chọrọ dị n’ahịa, a na-achọ ha mma n’ụdị dị iche iche.
IRIji ọhụrụ abụghịzị okwu ọhụụ na ntị nwa ọbụla gbara ahọ n’ala Igbo.Ka ọ dị taa, ọtụtụ ndị na-enye ya nkwọwa dị iche-iche ma na-ahụtakwa ya dịka nke ma ọ bụ nke ọzọ.
ỊMA mma nke ọnatarachi na omenala ndị Igbo pụtàkwàrà ihe ọzọ na nsonso a dịka ndị obodo Obosi merùbèrè mmemme iri ji ọhụụ ha nke ahọ 2020.
Ya bụ mmemme bụ nke weere ọnọdụ n’òbí eze ọdịnala obodo ahụ dị n’okpuru ọchịchị Idemili Nọọtụ nke steeti Anambra, ma bụrụkwa nke ụmụafọ obodo ahụ na ndị dị iche iche e ji okwu ha agba ìzu sonyere na ya.
Igwe Iweka mere ka a mara na ọ bụ n’Afor Adike ka ha gaara anọ mee mmemme ahụ, mana ha achọghị ime ya bụ mmemme n’ụzọ ọ ga-ekwo ekwò nke ukwuu n’ihi ọrịa nje korona na-ebi ụwa aka ọjọọ n’ụzọ dị iche iche ugbua.
Ọ gbarụrụ ihu banyere etu ọnọdụ nchekwa siri debe ihu n’ala Nigeria ugbua, ma kpọkuo ndị nọ n’ọkwa ọchịchị ka ha kee ajị n’ume ichekwa ndụ na akụnụba ụmụ mmadụ.
A nọrọ na mmemme iri ji ọhụụ ahụ wee nye Maazị Boniface Ugonabu nkwanye ùgwù ma chibe ya echichi dịka Okenwa Obosi, maka ezi ọrụ ya na ntụnye dị iche iche ọ tụnyegoro na mmepe na ọganihu obodo ahụ.
N’okwu ya banyere nkwanye ugwu ahụ e nyere ya, Maazị Ugonabu, bụ onye jibụ ọkwa dịka onyeisioche ụlọọrụ Anambra State Pilgrim Board’ kèlèrè ndị obodo ahụ, ma kwe nkwà na ya agaghị ada mbà n’inye obodo ahụ na ụmụafọ ya nkwàdo n’ụzọ ọbụla o nwere ike.
GREAT Phones Enterprise, bụ ụlọọrụ teknọlọjii dị na Nnewi ewepụtala akwụkwọ ọhụrụ ọ kpọrọ Afro Emoticons Colour Book maka ụmụaka na ọtụtụ akọrọngwa ’emoticons’ iji nyere mgbasaozi aka.
Onye mere ka nke ahụ pụta ihe bụ onye hibere otu ahụ Uchenna Nzewi, na mkparịtaụka ya na onyeisi ụlọọrụ Anambra Newspapers and Printing Corporation ANPC bụ Sir Chuka Nnabuife na ndị ntaakụkọ National Light, mgbe ọ kpọtụụrụ ụlọọrụ ahụ.
Nzewi kọwara na akwụkwọ ahụ ka bụ obere ihe n’ihe ndị ụlọọrụ ahụ kwadoro maka ụmụ na-eto eto, dịka a ka ga-achịkọba Tech book camps’ tinyere onyoonyoo educational video games’.
Ọ gara n’ihu kwuo na ihe iche aka mgba ụlọọrụ ahụ nwere kachanụ bụ nsogbu korona nke mere na ọ dịghịzị mfe ikesa akwụkwọ n’ụlọakwụkwọ n’ihi na ụmụaka nọ n’ụlọ.Otu o sila dị, o kwuru na o nwere olile anya na ọnọdụ ahụ ga-emechaa dị mma
N’okwu nzaghachi ya, onyeisi ụlọọrụ ANPC MDCEO Chuka Nnabuife kwuru na ọ dị ezi mma ịbagide teknọlọgii technological innovations dị otu ahụ n’ihi na ọ bụ asụsụ ụwa ga na-asụ n’ọdịnihu, tinyere na o nweghị mgbe ọzọ a ga-eji kwadebe maka ọdịnihu karịa ugbu a.
NRI ndị Igbo nke izu a bụ otu n’ime nri dị ụkọ n’oge a.O nwere aha mpaghara ọ bụla na-akpọ ya.Ụfọdụ na-akpọ ya odudu, nzamili, ndudu maọbụ ụza.
Mgbe e ji akụ odudu bụ oge a na-akọ ji, ọ na-eko n’elu osisi ya.Mgbe ọka akpọbeghị nkụ, a ghọta ya e sie ya, o ghee a taa mkpụrụ ya.
O ruo oge a na-ebulata ji ụlọ, a ghọpụtachaa odudu ahụ.E ji odudu ata akị ma e ghee ya n’ọkụ.
EGWU nkwa nkwa bụ egwu ndị Igbo nke e ji osisi achara bamboo tree akụ.A na-akpọ ya nkwa nkwa n’ihi otu ụda ya si ada ma a na-akụ ya.
Usoro e si akụ ya bụ na ọkwa nka na-apịchapụta osisi achara, mee ya ọ bụrụ ngwa egwu.Ha na-eji ya aka abụọ, wee na-akụ ya.Ụda ya na-adapụta nke ọma ma na-atọ ụtọ.Ha na-akụ ha a na-agụ, na-agba.
E nweghị egwu pụrụ iche a na-agụ ma a na-akụ nkwa nkwa, ọ bụ egwu ọ bụla masịrị ha ka ha na-agụ.Njiri mara ya bụ ụda ya.
NJINJI jiri na Mkporogwu, Iheakpu Awka, nke dị n’okpuru ọchịchị Igbo-Eze South na steeti Enugu, ka otu nwoke aha ya bụ Michael Ugwuanyị jiri akaọdụ pestle kụgbuo nne na nna ya.
Ya bụ nwoke gbara afọ iri anọ na ise ka e kwuru na ọ wakporo nne ya bụ Florence Ugwuanyị ebe ọ nọ n’ụsọekwu asụ akpụ ka mmiri na-ezo na mgbede Satọdee ahụ, napụ ya akaọdụ ahụ, were ya kụọ ya n’isi, ọ nwụọ.
Ozigbo, o weere ekwenti nne ya kpọọ ikwu na ibe ya dịka o jiri akwa kechichaa ha isi, wee gwa ha na ha riri agwa wee na-enwe nsogbu maka ya.
N’ime ihe niile, ọ kọọrọ gbagoo n’elu na ala, mana e mechaara hụ ozu nne na nna ya n’ụsọekwu n’echi ya ebe ụbụrụ isi ha ghasara n’ala.
Onye okwupụta okwu ndịuweojii steeti ahụ, Daniel Ndukwe kwuru na a nwụchịkọọla nwoke ahụ dịka kọmishọna uweojii nyerela ntụzi aka ka a hafee okwu n’aka ndị na-ahụ maka arụ, State Criminal Investigation Department.
NDỊ mmadụ bi n’ihe karịrị obodo iri anọ n’okpuru ọchịchị Anambra West, Ayamelum, Ogbaru na Awka North n’ime steeti Anambra na-akwa akwa arịrị banyere oke iju mmiri na-echere ha aka mgba ma n’ụlọ ma n’ugbo ha.
Ndị bi na mpaghara ahụ, nke ọtụtụ n’ime ha bụ ndị ọrụugbo abụrụla ndị enweghịkwa ihe ha na-eme dịka mmiri tokporo ugbo ha niile ma chụpụkwa ha n’ụlọ.
Onye omebe iwu na-anọchite anya Anambra West n’ụlọnzukọ omebe iwu bụ Patrick Obalim-Udoba gwara ndị ntaakụkọ na iju mmiri etochiela n’obodo niile dị n’ọgbọ nta vootu ya.
Onyeisioche ahụ kwara arịrị banyere oke mmebi ihe iju mmiri na-eme na mpaghara ahụ dịka ọ na-agwa ndịntaakụkọ okwu n’Awka, ma kwuo na ihe karịrị ezinaụlọ puku ise abụrụla ndị iju mmiri chụpụrụ n’ụlọ n’Ogbaru.
Dịka o siri kwu, iju mmiri etoola ma n’ụlọụka, ụlọakwụkwọ na ọtụtụ ụlọ ebe obibi ndị mmadụ ma mebichaa ihe a kọrọ n’ugbo, nke tinyere ndị mmadụ ịgbaga ọsọ n’Onitsha na obodo ndị ọzọ gbara ya gburugburu.
Ọ kọwara na ndị mmadụ ruru otu puku n’ọnụọgụ ka ha na-echekwa n’ebe gọọmentị wepụtaara ha n’ebe ahụ, ebe e kwesịkwara ịkpọpụta ọtụtụ ndị ọzọ tọrọ n’ogbe ha dị iche iche.
Aka na-achị steeti Anambra bụ Gọvanọ Willie Obiano n’akụkụ nke ya egosipụtala nwute ya n’ihi ike ahụ iju mmiri na-akpa na steeti ya.
Obiano, onye nke ya na Onyeisiala Muhammadu Buhari nwere mkparịtaụka na nsonso a kwara arịrị na iju mmiri etochiela ụfọdụ mpaghara steeti ọ na-achị.
Otu o sila dị, Gọvanọ Obiano kpọkuru Onyeisiala ka ọ gbata ọsọ enyemaka, ọ kachasị n’oge a e nwere ihe iche aka mgba korona.
Obiano kwuru sị Ya mere, o kwere nkwa inye aka ozugbo.E kwenyere m na onyeisiala ga-enyere anyị aka iji kwado ezinaụlọ ndị o metụtara.
ÒTÙ nnọrọonwe sitere mba ofesi nọrọ na nsonso a wee jiri akụrụngwa ahụike dị iche iche kwàdo ụlọ ahụike nkuzi mahadum Chukwuemeka Ọdụmegwu Ojukwu dị n’Awka, na steeti Anambra.
Oge ọ na-enyefè ihe ndị ahụ n’aka ụlọ ahụike mahadum ahụ, onye duru ndị òtù ahụ wee bịa njem ahụ, bụ Maazị Chibuzor Chibuoke kọwara na ha butere ihe ndị ahụ iji kwàdo ụlọ ahụike ahụ n’ọrụ ya inye ụmụ mmadụ ezi ọnọdụ ahụike bụ ịgbà.
Na nzaghachi ya oge ọ na-anabata ihe ndị ahụ, onyeisi nlekọta ụlọ ahụike ahụ, bụ Dọkịta Basil Nwankwọ kelere òtù ahụ maka nkwàdo ahụ ha nyere, bụ nke ọ kọwara dịka nke bịara n’oge kwesiri ekwesi na mgbe a kachara chọọ ya.
Onye mgbasa ozi INEC na onyeisi ụlọ akwụkwọ mahadum nke Ibadan, Idowu Olayinka, gbasara ozi ahụ ka ọ kụrụ elekere atọ nke ehihie ụbọchị ụka ma bụrụ mgbe e nwetechara ule npụtara nke ndọrọndọrọ ọchịchị  n’okpuru ọchịchị obodo niile nke steeti ahụ.
Maazị Olayinka gara n’ihu kwue na onye ji otu narị na iri iteghete na ise na ụma narị asaa na iri iteghete na otu 195,791 ma nwee ndị ịche ruru puku iteghete na asaa, iri atọ na iteghete.
Osote onyeisi obodo ma bụrụ onye jị otu ndọrọndọrọ ọchịchị Zenith Labour Congress ZLP, Jegede Timothy, bụ onye nke abuọ na ndọrọndọrọ ahụ, ebe Agboola Ajayi nke Peoples Democratic Party ji vootu ruruu puku iri isii na iteghete, otu narị na iri abụọ na asaa 69,127.
ỌCHỊCHỊ steeti Anambra ekwupụtala ezi njikere ya inye ụmụafọ steeti ahụ ezi ọnọdụ ahụike bụ ịgbà, ma kwe nkwà na ha agaghị ada mbà ime nke ahụ.
Ọ kpọpụtasịrị ụfọdụ ihe dị iche iche ọchịchị Gọvanọ Willie Obianọ mepụtagoro na ngalaba ahụike steeti ahụ, ma kwuo na ọchịchị nọ ugbua na steeti ahụ agaghị ada mbà n’inye Ndị Anambra ezi ọnọdụ ahụike bụ ịgbà.
Ndị ọzọ kwuru okwu na mmemme ahụ gụnyere nnukwu onye enyemaka pụrụ iche nye Gọvanọ Willie Obianọ n’ihe gbasaara ụlọọrụ Health Insurance and Pension Matters’, bụ Maazị Dozie Okpalaugo, tinyere ụfọdụ ndị ọzọ selitere isi n’okpuru ọchịchị ahụ, nakwa ndị ọzọ e ji okwu ha agba izu na ngalaba ahụike.
Mmemme ahụ ndị okenye, mụntakịrị na ndị ntorobịa sonyere na ya, bụ nke e jiri merube mmemme ọgbọgba ahọ iri isii nke ala Nigeria, ma bụrụkwa nke a nọrọ na ya wee nye ndị mmadụ nleta ahụ n’efu ma nyekwa ọtụtụ ndị mmadụ ọgwụgwọ n’efù.
ÒTÙ ahụ jikọtara ụmụafọ Amawbịa bi na mba USA nọrọ na nsonso a wee bukọta ma kesàárá ndị dị iche iche ihe na-esiri ike n’obodo ahụ ihe nkwàdo dị iche iche.
Ihe ndị ahụ bụ nke a tụkọtara site n’aka ụmụnwoke, ụmụnwaanyị, na ndị nwadiala Amawbịa bi mbà USA, ma bụrụkwa nke e kesàrà ndị dị ichie iche sitere ime ogbè isii e nwere n’obodo ahụ, tinyere ụfọdụ ndị abụghị ụmụafọ Amawbịa bi n’obodo ahụ.
N’okwu nke ya, onyeisi ọchịchị Amawbia Town Union’ bụ Maazị Ebele Nwufo kọwara nkwàdo ahụ dịka ezi ngosipụta ịhụnanya na obi nwanne, ma kwuo na ọ na-abụ akụ ruo ụlọ, a mara onye kpara ya.
Maazị Nwufo, nke ọ bụ Maazị Chukwukadibia Nathaniel gwara ndị ketara òkè n’ihe nkwàdo ahụ ka ha jìkwaa ma mara mee ihe ha kètàrà, ma dụọ ndị esoghị kèta n’àgbà nkwàdo nke a ka ha nwee ndidi, maka na ha pụrụ ikètà okè n’ihe nkwàdo ndị ọzọ na-abịa n’ọdịnihu.
N’okwu ha n’ótù n’ótù, ụfọdụ ndị soro keta òkè n’ihe nkwàdo ahụ, nke gụnyere Maazị Matthew Enukorah na Oriakụ Chinyere Okechukwu kèlèrè ndị buteere ha ihe ahụ, ma kpee ka Chineke kwụghachi ma gọzie ha mmaji kwuru mmaji.
ABADA nke anyị malitere akụkọ ya n’izuụka gara aga bụ ihe ekike zuru ụwa ọnụ.Ka ọ dị ugbu a, ọ na-agazi ahịa n’ike n’ike karịa ka ọ dị na mbụ, ma nke bụ eziokwu bụ na abada na-aga ahịa kemgbe ụwa bidoro.
Ọtụtụ ndị mmadụ, ma nwoke ma nwaanyị ejirila ịzụ ahịa abada rụọ ụlọ, lụọ nwaanyị ma zụọ ụmụ ha na mahadum, tinyere ọtụtụ ihe ndị ọzọ.Ya mere, ndị mmadụ na-eji ire abada mere aka ọrụ ma si n’ụzọ dị otu ahụ nwee ezi obibi ndụ.
N’oge gboo, mgbe elu bụ ala ọsa, ndị na-azụ ahịa abada dị olemole, ma taa ụgbọgụrụ na-amịzi ojoroko maka ewu na ọkụkọ na-azụzi ahịa abada n’ihe na onweghị onye ihe ọma na-asọ nsọ.
Iwu abụghị na onye ahụ ga-enwe ọdụ ahịa n’ihi na e nwere ike ire abada ebe ọbụla dịka n’ụlọ obibi mmadụ, n’ụlọọrụ oge e nwere ohere maka ezumike wdg.Mmadụ na-esite n’ụzọ dị otu a malite ndụ tupu o nwezie ọdụ ahịa.
ỌNWỤ bụ eze a ma na a ga-echi ma bụrụkwa ihe na-echere mmadụ ọbụla dị ndụ, kama, ihe kacha mkpa bụ ihe onye ahụ mepụtara n’ụwa wee nwụọ, na ebe mkpụrụ obi ya na-aga ịnọ ọnọdụ ikpeazụ.
Nke a bụ isi sekpụ ntị n’okwuchukwu Bishọọpụ Jonas Benson Okoye nke ụka katọliiki na dayọsis Awka, na mmemme elimozu Ọkammụta James Nwoye Adịchie, bụ nna otu nwaanyị na-ewu èwù n’ide akwụkwọ na mba ụwa, bụ Chimamanda Ngọzị Adịchie.
Ụka mmemme akwamozu ahụ bụ nke weere ọnọdụ n’ụlọ ụka St.Paul’ dị n’Abba, n’okpuru ọchịchị Njikọka nke steeti Anambra, ma bụrụkwa nke Ọzịlarị Bishọọpụ Okoye nọ n’isi ya.
Otu o sịla dị, ọ kpọkuru ezinaụlọ ahụ ka ha die ya dịka ndị nwere olile anya n’ebe Chineke nọ.
Onyeisi MDCEO Anambra Newspapers and Printing Corporation, Sir Chuka Nnabuife toro Grace maka ọrụ ọma ya nke agaghị echicha echicha n’ụwa.
Ọ gara n’ihu kwuo na ama ndị mmadụ maara ya na-agba bụ ama ihe ọma dịka ọ kọwara ya dịka onye maara ihe ekwe na-akụ.
Onye na-ahụ maka mgbasaozi n’ụlọọrụ Federal Road Safety Corps’ ngalaba ya nke steeti Anambra bụ RC Kamal Musa mere ka ụwa mara nke a site n’ozi ọ kụpụrụ banyere nke ahụ.
Dịka o siri kọwaa, ótù n’ime mberede okporo ụzọ ahụ bụ nke mere n’Ichida, na mpaghara ụzọ ahụ siri Igboukwu gaa Nnewi, ma bụrụkwa nke dapụtara n’etiti ụgbọala Bọọsụ nwéré akàrà AHH 605 RM na ọgbatumtum KCSanya’ enweghị akàrà ọbụla.
O mere ka a mara na ihe mberede ahụ dapụtara n’ihi ịgba oke ọsọ, bụ nke mere ka ụgbọala ahụ pụnahị onye na-anya ya n’aka o wee danyeziere onye ọgbatumtum ahụ ma kwọrikọọ onye o bu n’azụ.
N’akụkọ dịkwa ka ibè ya, otu nnukwu ụgbọala nọkwara ụnyaahụ bụ Wenezdee wee gbuo otu nwoke ọzọ e bukwa n’ọgbatumtum, n’ihe mberede okporo ụzọ dapụtàrà n’akụkụ ogigè ndị uweojii dị n’Ọba, na mpaghara okporo ụzọ ahụ siri Oba gaa Nnewi.
O kpekwazịrị ka ndị nwetara mmerụahụ n’ihe mberede okporo ụzọ ahụ gbakere ngwangwa, ma kasikwa ezinụlọ ndị ahụ nwụrụ anwụ obi, kpee ka Chineke nabata ma nye mkpụrụ obi ya ezumike udo.
A KỌWAALA mkpà ọ dị ịkwàlite ụmụaka nwaanyị ịgụ akwụkwọ nke ọma, ma kpọkwa òkù ka e bèlata otu e si emekpà ụmụaka ụmụnwaanyị ahụ nakwa etu e si akpachàpụ ha n’akụkụ n’ụzọ ezighị ezi.
Ọ sịkwa na ụbọchị ahụ bụ ụbọchị e wepụtàra iji kpọọ òkù ka e belata etu e si emekpà ụmụaka ụmụnwaanyị ahụ n’ihi nwaanyị ha bụ, ya na iji nyekwara ha aka iru ogoogo ha chọrọ iru n’obodo na na ndụ ha.
O kelere ọba akwụkwọ Anambra na ụlọọrụ ndị ọzọ ya na ha jikọrọ aka wee hazie ihe mmemme ahụ, ma kwezie nkwà ime ka ụwa nụrụ olu ya ma hụkwa ihe o nwere ịtụnye na mmepe obodo, dịka nwata nwaanyị, ma ugbua ma n’ọdịnihu.
A nọrọ na mmemme ahụ mee ihe ngosi dị iche iche site n’aka ụmụakwụkwọ, ma nye nkuzi ma jụkwa ajụjụ banyere ihe metụtara ụmụaka ụmụnwaanyị.
NA NRI ndị Igbo nkeizu a, anyị ga-eleba anya na nri pụrụ iche.Nri a abụghị ihe ọzọ ma ọ bụghị egwusi nke onye Igbo ọ bụla maara ka e si esi ya.
Anyị ga-ahụkwa ụzọ ọzọ e ji eri egwusi.Ndị agba ọhụrụ a amaghị na e ji egwusi esi ofe e ji eri osikapa.Taa anyị ga-ahụ ụdị ọzọ e ji eri egwusi.
I ga-esi ya ogologo oge ka o wee ghee nke ọma.Ọ bụrụ na ị chọghị iji mmiri ahụ sie ofe, I mara na ị ga-esi ya ka mmiri takọọ na ya, e kwela ka o ree ọkụ.Ị wụpụ ya ọ bụrụzie oriri.
Ọ dịkwa ndị ji ya eme ọjị ma otu e si eme nke ahụ bụo ghee ị gụpụ ya, ọ gụchaa mmiri, ịmịnye ya n’ọkụ, ọ dị nwobere oge e wepụ ya n’ọkụ, debezie ya, onye ọbịa bịa e were ya cheere ya oji.
Nwoke ahụ gbara afọ iri atọ na iteghete ka e kwuru na ọ bụ n’ugbo ha dị n’Odeligbo dị n’okpuru ọchịchị Ikwo na steeti ahụ ka ọ nọrọ mkpa-mkpa ahụ.
Iji gbochie nwa ahụ ka na-eto eto ka ọ hapụ ikwupụta arụ ahụ o mere, Eche kwere ya nkwa ịgba nwunye ya alụkwaghị m, ma lụba ya.
O mechara nọrọ n’ime ugbo ahụ nwee ọgbụgba ndụ ọbara n’etiti ha abụọ ma yie ya egwu na ọ ga-anwụ ma o kwuputa ya bụ ihe.Nwa ahụ mechara kwuo na mmekọ a bụghị so otu ugboro ka ha mere ya.
Otu ụbọchị, nwunye nwoke ahụ lọtara wee jide di ya na obere nwanne ya nwaanyị ahụ ka ha na-enwe mmekọ nwoke na nwaanyị.Otu ahụ ka eziokwu siri pụta ihe.
Majie ji ikpe ahụ, Nnenna Onuoha, nyere ntụzị aka ka nwoke ahụ ka nọrọgodu n’ụlọnga, Nigeria Correction Centre, Abakaliki dịka a ga-ahafe okwu n’aka ụlọọrụ Director of Public Prosecutions maka ndụmọdụ.Ya mere, o yigharịrị ikpe ka ọ dịbazie na Oktoba 23, 2020.
Egwu e ji eze mmiri na-atọ ụtọ nke ukwu ọ kachasị mgbe a nọ n’usekwu na-ahụ ọka na-eru ube, oriri a na-aga.N’oge dị otu ahụ, ọ na-adị ka mmiri hapụ izocha ezocha maka na ọnọdụ dị otu ahụ na-enye obi ụtọ.
MMADỤ iri na anọ bụ ndị ọrụ ugbo nọrọ na nsonso a wee zùte ọnwụ mberede ha site n’aka ndị òtù agha isi ekwe ọnwụ bụ Boko Haram.
Nke a bụ nke e mere ka ụwa mara site n’ozi a kụpụrụ ụbọchị Tuzdee site n’aka ndị ọrụ nchekwa obodo steeti ahụ.
E mezịrị ka a mara na e buruzịrị ya bụ nwa amadi dị ndụ wee gaba n’ụlọọgwụ ozigbo maka ilekọta ya anya na inye ya ọgwụgwọ.
Ọ dị nchèta na ndị agha isi ekwe ọnwụ a egbuola mmadụ karịrị puku iri atọ na isii 36, 000, bibie ọtụtụ ihe, ma tinyekwa mmadụ karịrị nde abụọ n’ọnọdụ enweghị ebe obibi, kemgbe ahọ 2009
A chọpụtara na usoro ndị ohi ahụ si aga bụ site na nwaanyị ahụ dị ime ịkpa agwa n’ụdị na ime na-eme ya n’okporo ụzọ na-ekwo ekwo nke ga-eme ka ndị otu ya wakpo onye ọbụla bịara inyere ya aka, ma zuo ha ohi.
Onye okwupụta okwu ndị uweojii steeti ahụ, Chidi Nwabuzor dịka o kwupụtara ya kwuru na ndị otu ohi ahụ esila n’ụzọ dị otu ahụ napụ ndị mmadụ ọtụtụ ụgbọala.
Akanbieme nwaanyị ahụ dị ime kwuru na ọ bụ onye nke ya partner, bụ onye nọ n’ọsọ ugbu a tinyere ya n’arụ ahụ.
Chineke kèrè ọtụtụ anụmanụ, ma nfị ndị a ma aha ha, ma ndị a machaghị aha ha.na-akpọ ụfọdụ anụmanụ n’asụsụ Igbo, ebe aha anụmanụ ụfọdụ yiri onwe ha na-agbasàsịkwa ụfọdụ ndị mmadụ anya.Nke ahụ wee bụrụzie ihe mgbagwòjuanya nyéré ụfọdụ mmadụ.
O nwèrè anụ ị na-achọ aha ya n’Igbo, edemede a ga-enyere gị aka.Ebe ọkụ nyụọrọ taa, a wụsa ọwa izuụka ọzọ, anyị ebidokwa ebe anyị kwụsịrị.
GỌỌMENTI ọchịchị steeti Anambra ekwupụtala ezi njikere ya ibuso ọrịa ịba ọchananya agha na steeti ahụ, na ịchụ ya ọsọ ụkwụ erughị ala n’ime steeti ahụ.
Nke a bụ nke e kwupụtara site n’ọnụ Kọmishọna na-ahụ maka ahụike na steeti Anambra, bụ Dọkịta Vincent Okpala, n’okwu ọ gwara ndị nta aụkọ na mmemme imerùbè ụbọchị ọrịa ịba ọchananya na mba ụwa, bụ nke a chịkọbara n’isi ụlọọrụ oyibo steeti ahụ dị n’Awka.
Dịka nnyocha siri kọwaa, mmadụ karịrị narị nde abụọ na iri iteghete nwèrè ọrịa ịba ọchananya na mba ụwa n’amaghị na ha nwèrè ya bụ ọrịa, ebe mmadụ karịrị nde iri abụọ nwèrè ya n’ala Nigeria.
Ụbọchị ịba ọchananya na mba ụwa bụ nke a na-emerùbe n’abalị iri abụọ na asatọ nke ọnwa Julaị ahọ ọbụla, ma bụrụkwa nke e wepụtara site n’aka ụlọọrụ ahụike mba ụwa World Health Organisation’.
Nke a, dịka o siri dòó anya, bụ na nkwadobe maka mmepe akwụkwọ ahụ, ma bụrụkwa ntụnye nke ha n’igbochi mgbasa ọrịa nje korona na n’ịkwàlite ọnọdụ adịmọcha n’ụlọakwụkwọ dị iche iche.
N’okwu ya oge ọ na-anabata ihe ndị ahụ n’aha gọọmenti, onyeisi oche nchere oge n’okpuru ọchịchị ime obodo Awka North’ , bụ Maazị Ferdinand Onwuje kọwara akparamagwa na ònyìnye afọ òfùfò ndị nkuzi ahụ dịka nke magburu onwe ya nakwa ihe ọ tụghịdị anya ya chaa-chaa.
Dịka ọ na-agba akaebe na ndị nkuzi ahụ na-eme nke ọma n’ịkwàdo na ịkwàlite ọnọdụ mmụta n’ime okpuru ọchịchị ime obodo ahụ Maazị Onwuje kelekwazịrị ha maka ọmarịcha omume ahụ nakwa ezi ọrụ ndị ọzọ ha na-arụ, ma kwe nkwà na ọ ga-aga n’ihu inye ha nkwàdo.
IMIRIKITI ndị ụwa na-atụ n’ọnụ bụ ndị okpuru ọchịchị Idemili North na South nke steeti Anambra eritela ihe enyemaka site n’aka nwunye gọvanọ na-achị steeti ahụ bụ Dọkịnta Ebelechukwu Obiano dịka odogwu nwaanyị ahụ na-aga n’ihu na njem ileta okpuru ọchịchị niile, nke afọ a bụ 2020.
Ndị ahụ ritere ihe enyemaka bụ ndị gụnyere ndị ajadu, ụmụaka, ndị agadi na ndị ikedịnobi physically challenged bụ n’ime obodo iri na asaa dị n’okpuru ọchịchị abụọ ahụ ka e siri họpụta ha.
Oriakụ gọvanọ ahụ kọwara na ya bagidere njem nleta ahụ n’ihi na ya maara na ndị nke ya na-agabiga ihe isi ike.O kwuru na ya bụ njem abụrụla akụkụ ahụ ya nke onweghị ihe ga-eme ka ya kwụsị ya n’agbanyeghị mgbagharị niile.
Ọ kpọkuru ndị isioche nchereoge transition committee chairmen nke okpuru ọchịchị niile dị na steeti ahụ ka ha hazie ma wepụta aha ndị a ga-enye ọzụzụ ma nyekwa nkwado site na NGO ya, ma weta ha n’ọfiisi ya.
Chuka Ezenwunne bụ onye na-anọchite anya Idemili South n’ụlọ nzukọ omebeiwu steeti ahụ toro ya maka ịnọgide n’icheta ndị ụwa na-atụ n’ọnụ n’agbanyeghị ọnọdụ ihe isi ike ụwa niile nọ na ya.
Ndịisioche ọchịchị nchere oge Idemili North na South, Asha Nnabuife na Dom Unachukwu kọwara na njem ahụ na-eweta ezi mmetụta ruo ime ime obodo, ma kwuo na Oriakụ Obiano esila n’ọrụ ya gosipụta otu ezi ọchịchị kwesịrị isi wee dị na Nigeria.
Ndị bịara mmemme ahụ gụnyere kọmịshọna na-ahụ maka mmụta Basic Education, Ọkammụta Kate Omenugha, ndị ọrụ ruru n’okwu na APGA, ndị eze ọdịnala w.d.g.
Ndị ezinụlọ ahụ kpekwazịrị ka mkpụrụ obi ya zuo ike na ndokwa, ma rịọzie ekpere ọha mmadụ n’ime oge a ha nọ n’iru uju.
Tupu ọnwụ ya, Ọkammụta Clark bụ onye edemede a ma ama n’ide abụ na éjìjé, ma bụrụkwa ọkammụta na ngalaba asụsụ bekee.Ọ kụzikwara akwụkwọ na mahadum steeti Lagos, bụ ebe ọ nọrọ wee laa ezumike nka n’ọrụ.
N’ahọ 1991, e nyere ya nkwanye ùgwù dịka Nigerian National Order of Merit Award’ maka ime nke ọma n’ihe gbasaara edemede tinyéré ụfọdụ nkwanye ùgwù ndị ọzọ ọ natara dịka onye edemede na-ewu èwù na mba ụwa.
ọ NA-AKPỌTỤ akpọtụ ugbua ma na-ekwo èkwò na steeti Lagos na ụfọdụ steeti dị iche iche, dịka ndị na-eme ngagharị iwe a na-enyo enyo na ha bụ ndị omekeome jiri iwe wee gbaa ọtụtụ ụlọọrụ na ihe ndị ọzọ dị iche iche ọkụ.
N’ihi nke ahụ, ndị a gakwara n’ihu na-eme ngagharị iwe ahụ, ma na-akpọkwa òkù ka a machie ma SARS ma SWAT, ma mekwa ihe ndị ọzọ ha na-arịọ gọọmenti ka o mee iji nwògharịa ọnọdụ ala Nigeria.
Ya bụ ngagharị iwe na-agakwa n’ụzọ udo, ma bụrụkwa nke ọtụtụ ụmụafọ Nigeria ọkachasị ndị ntorobịa ma ndị nọ na mba ofesi dị iche iche  na-esonyesi ike na ya.Ọtụtụ steeti dị iche iche n’ala Nigeria na-emekwa ngagharị iwe ahụ, ma isi ala Nigeria, bụ FCT, Abuja.
N’ihi ihe ndị ahụ niile na-ekwo, aka na-achị steeti Lagos, bụ Babajide Sanwo-Olu tizịrị iwu onye apụtakwala iro ya bụ onye ọbụla chịkpuo ụkwụ n’ụlọ ma nọrọ be ya.O kwukwara na o nweghị onye ọbụla nwụrụ maọbụ tụfuo ndụ ya n’égbè ahụ a gbara ndị na-eme ngagharị iwe ụbọchị Tuzdee.
Ebe dị iche iche ndị ahụ gbara ụbọchị Wenezdee gụnyere ụlọ mgbasa ozi Television Continental’ a maara dịka TVC ụlọọrụ ụgbọala na-ebu ndị njem, bụ Bus Rapid Transit’ a maara dịka BRT ụlọọrụ na-ahụ maka ije awele okporo ụzọ, bụ ụlọọrụ Federal Road Safety Corps FRSC’,
A mụnyekwara ụlọọrụ ndị uweojii na ụfọdụ ihe ndị ọzọ ọkụ na mpaghara ebe ndị ọzọ dị iche iche n’ala Nigeria, dịka steeti Edo, steeti Imo, steeti Ebonyi, nakwa isi obodo ala Nigeria, bụ Abụja, tinyere ụfọdụ ebe ndị ọzọ, n’ihi ngagharị iwe ahụ.
Ihe ndị a bụ n’ihi etu gọọmenti siri meso ndị ahụ na-eme ngagharị iwe na ihe ha na-arịọ ka e mee.
OTU nwaagbọghọ na-agụ akwụkwọ na mahadum amalitela ịnya ọgbatutum o ji akpa ego, nke ụwa kpọrọ ọkada n’ihi otu o siri hụ ọnọdụ ụwa.
Ya bụ nwaagbọghọ bụ onye Okposi Okwu nke dị n’okpuru ọchịchị Ohaozara na steeti ahụ gwara ndị ntaakụkọ na ihe kpaliri ya ịbagide ịnya ọkada bụ ka ya wee nwee ike nweta ego ọ ga-eji kwụchapụ ụgwọ o ji n’ụlọakwụkwọ, dịka ha ka nọ n’ụlọ n’ihi nsogbu korona.
Ya bụ otu nwaanyị n’ime ụmụ anọ nne na nna ya mụtara kọwara na ha ahụghị tụtụrụ rachaa kemgbe nna ya nwụchara afọ iri na atọ gara aga, nke mere ọ hịara nne ya ezigbo ahụ ịzụpụta ya na sekọndịrị.
Onwumere kwukwara na o butere ọgbatumtum ahụ hire purchase n’ọnụ ego dị puku narị naịra atọ na iri ise N350,000 ma nwee nkwenye na tupu akwụkwọ amalitekwa ọzọ na ya ga-enwe ike nweta ego ga-ezuru ya.
O kwuru na mbụ, ndị mmadụ achọghị ịbanyere ya ma e mechara ha banyebe dịka ha hụrụ nkwụdosi ike n’ebe ọ nọ ma kwukwaa na ọtụtụ kọchara ya ma nke ahụ emeghị ka obi jụọ ya oyi.
N’akụkụ nke ya, nne ya bụ Oriakụ Roseline Onwumere, onye ihe o ji enyere ndụ aka bụ ịhazị na ire akpụ, kwuputara na ihe tinyere nwa ya nwaanyị n’ịnya ọkada bụ n’ihi oke ihe isi ike cheere ha aka mgba n’ezinaụlọ ha.
Ajadu nwaanyị ahụ kwuru sị ụbọchị ọ bụ ọgbatumtum ahụ bata, ebere m akwa, ma ebe onweghị ihe m ma m ga-eme banyere ya, abagideziri m  ekpere maka nchekwa ya.
Ya mere, nwaada Onwumere kpọkuru ụmụnwaanyị ndị ọzọ ka ha chọrọ ihe ha na-eme iji nyere ndụ ha aka ma gbaara ịnọ nkịtị ọsọ tinyekwara iwezuga onwe ha n’ajọ ihe dị iche iche dịka ịgba ashawo.
Otu o sila dị, ọ kpọkuru gọọmenti na ndị o metụtara n’obi ka ha gbatara ya ọsọ enyemaka iji nwee ike kwụchapụ ụgwọ ya n’ụlọakwụkwọ.
KỌMISHỌNA na-ahụ maka mmụta na steeti Anambra bụ Ọkammụta Kate Omenugha ekwupụtala na gọọmenti ga-ekesa ihe e ji enyocha ọnọdụ ahụike mmadụ infrared themometers dị otu puku iji wee kwadebe maka mmalite agụmakwụkwọ dịka a ga-ebido akwụkwọ.
Omenugha onye gwara ndị ntaakụkọ banyere nke ahụ n’Awka, isi obodo Anambra, kwupụtara na ọ bụ ndịisi State Executive Council nyere nkwado maka ya.
Ọ gakwara n’ihu kwuo na ụlọakwụkwọ dị na steeti ahụ nwetara akọrọngwa ya equipment n’oge e busoro ọrịa Ebola agha n’afọ 2014.
Dịka o siri kwu, nke ahụ bụ iji hụ na ụlọakwụkwọ zuru oke dịka iwu e tiri maka korona siri dị.
Omenugha kwuru na steeti Anambra ga-emezu ihe niile otu o kwesịrị, ọ kachasị n’ihe gbasara ule 2020 WASSCE na nke JSSE.
NDỊ Uweojii Steeti Yobe anwụchikọọla Abubakar Musa bụ Osote onyeisi ụlọ-akwụkwọ Prima Assistant Headmaster, maka ịdakpo nwaakwụkwọ ya gbara afọ iri, ugboro abụọ.
A chọpụtakwara na Musa kpọkwara nwata ahụ gaa n’ebe ọzọ amabeghi, ma kwakwaa ya iko nke ugboro abụọ.Anyị na nwata ahụ na-arụkọzi iji chọpụta ebe ọ nọ kpaa arụ ahụ nke abụọ.
N’akụkụ nke ya, Musa gbara afọ iri ato na asaa kwetere na ya kwara nwata ahụ iko ugboro abụọ n’eziokwu, mana kọwaa na ọ bụ aka ọrụ ekwensu.Ọ gara n’ihu kwuo na nwa ahụ kwetere ka ha kwaa iko, na ya amanyeghi ya amanye.
O kwuru sị ọtụtụ oge ka ọ na-ana m ego ọ bụ ya bụ ihe butere ya nso n’ebe m nọ.Ihe a bụ ihe na-ekwesighi ekwesi nke na–ewute m nke ukwu ugbu a.
ISI ọchịchị ụlọọrụ uweojii na steeti Anambra ekwuola na ụlọọrụ ahụ anwụchiela mmadụ dị otu narị na atọ site na mpaghara ebe dị iche iche na steeti ahụ, maka itinye aka n’òtù nzúzo, ohi na arụrụala ndị ọzọ dị iche iche.
Onye na-ahụ maka mmekọrịta ọhaneze na ndị uweojii na steeti ahụ, bụ SP Haruna Mohammed bụ ya mere ka a mara nke a, site n’ozi ọ kụpụụrụ ndị nta akụkọ, n’Awka banyere nke ahụ.
N’ịga n’ihu n’agha ha a na-ebu megide mpụ na arụrụala, malite n’abalị iri na isii nke ọnwa Julaị a wee ruo taa, ndị uweojii nwụchiri mmadụ mkpokọta ọnụọgụgụ ha dị otu narị na atọ.
OTU nwaanyị akpaala nkata ọjọọ site n’ime ka ọ dị ka ndị ntọrị ọtọọrọ nwa ya, naanị ka o wee mezuo ọchịchọ obi ya.Fatima Bishir, gbara afọ iri abụọ na abụọ tọọro nwa ya dị afọ ise na Katsina.
Onye okwuputa okwu ndịuweojii kọmandị Kastina bụ SP Gambo Isah kwuputara nke a n’ihu ndị ntaakụkọ ka a na-akpụghari nwaanyị ahụ na Katsina.
Ọ kọwara na ya bụ nwaanyị kpara arụ ahụ ka o were tinyekwụọ onye dị ya chọburu ịlụ fiancée n’oge gara aga ma bụrụ ọ nye ọ chọkwara ịlụ ugbu a, na nsogbu.
Isah kwuru sị Ọ gara depe planted akwa nwa ya ọ sị na-efu efu n’ụlọ nwaanyị mbụ ahụ ebe ndị uweojii chọputara ma hụ obante na-acha mmee mmee na akpụkpu ụkwụ kanvaasị nke nwata ahụ na-efu efu, iji megide ya.
Nwaanyị ahụ ka e kwuro na ọ gakwara n’ihu zigara nwanne na dị mbụ ex-husband nwaanyị ahụ ozi iji wee tinye ha na ha so tọrọ nwa ya nwaanyi.
Ebe ahụ ka ndịuweojii nọrọ nwụchikọọ ya, agwọ na ihe o loro wee tọgbọrọzie.  Mmadụ dị otu narị na iri abụọ na otu ka enyi gburu na mba ahụ n’afọ gara aga ebe ndị mmadụ gburu enyi iri anọ na ise n’otu afọ ahụ.
Mgbe nwa ọhụrụ na-ańụ ara nne ya, ha na-enwe mmekọrịta nke pụtara n’ezie na ọgbụgba ndụ pụrụ iche dị n’etiti mmadụ na ibe ya.
Ihe e ji enwe nkwenye na mmadụ bụ mmadụ n’ezie bụ makana onye ahụ ńụrụ ara nne ya.Ọ bụ ya ka o jiri bụrụ iwu na nwaanyị ọbụla mụrụ nwa ga-echerịrị ya ara.Ya mere, ọ bụrụ na nwaanyị mụọ nwa ma hapụ iche ya ara ọ na-abụ ihe arụ.
Ka a na-ekwu, ọtụtụ ụmụnwaanyị malitere jiri mmiri ara anụmanụ zụba ụmụ ha nke mere na ọtụtụ ụmụaka malitere kpawa agwa ka anụmanụ.Ihe ọjọọ wee si otu a bata n’ụwa.
Ya mere, bido oge ahụ gawa, a na-ahụtazi onye ọbụla na-akpa agwa ọjọọ dịka onye e ji mmiri ara anụmanụ wee zụọ.
ỤMỤNWAANYỊ bị n’obodo dị iche ịche mejuputara Southern Kaduna, apụtala n’ịgwe mee ngagharị ịwe maka ogbugbu na ịghafu ọbara nke na-arị elu n’ ebe ahu.
Iji gosipụta mwute ha banyere ọnọdụ ọjọọ ahu, ụmunwanyị ahụ yipuchara akwa ha, gbara ọto wee gagharịa n’okporo ụzọ ma katọọ mwakpo nke ndị e chere bụ ndị Fulani na-achị ehị na-eme n’ebe ahụ.
Ụmụnwaanyị ahụ dịka ha na-egosipụta ara breast ha mere ngagharị mkpesa ahụ n’ụzọ udo wee gaa n’obi eze nke Atyap bụ onye ọchịchị Zango Kataf na steeti Kaduna.Ha kọwara mwakpo ahụ dịka ihe dị oke egwu.
Ọ BỤ nnọọ ihe ịhe ịtụrụ Chineke mmamma maka ọrụ ọma ya n’ịzọpụta ụmụ mmadụ, dịka ihe mberede okporo ụzọ dị oke egwù dapụtara na steeti Anambra na nsonso a.
Ya bụ ihe mberede okporo ụzọ dápụtara ahụ bụ nke mere n’okporo ụzọ awara-awara ahụ siri Enugu gaa Ọnịtsha, oge ụgbọala Toyota Hiace Bus’ gbakatara n’ụzọ, gbabazie n’ọhịa.
Dịka ozi si n’aka onye na-ahụ maka nkuzi na mgbasaozi n’ụlọọrụ Federal Road Safety Corps FRSC’ n’Anambra, bụ Maazị Pascal Anigbo siri kọwaa, ya bụ ụgbọala jiri ọsọ kwopụ n’okporo ụzọ, gbabàá ọhịa, ma ga sụkanye isi n’otu olulu mmiri dị n’ime ọhịa ahụ.
Ụgbọala ahụ nwéré akàrà FGG357ZD ka e kwuru na o bù mmadụ atọ n’ime ya oge ahụ ya bụ ihe mberede dapụtara, mana o nweghị onye ọbụla n’ime ha nwụrụ naanị mmadụ abụọ n’ime ha nwetara mmerụ ahụ, bụkwa ndị e buru gaa ụlọọgwụ maka ileru ha anya.
N’akụkọ dịkwa ka ibe ya, ihe mberede okporo ụzọ ọzọ dapụtakwàrà na mpaghara ihu obi gọọmenti steeti Anambra, dịka ụgbọala ọzọ dakpùru ọwà mmiri dị n’akụkụ ụzọ awara-awara ahụ siri Enugu gaa Ọnịtsha.
Ya bụ ụgbọala gwongworo nwéré akara NSH146XJ ka e kwuru na o nwere ihe mberede ahụ oge otu ụkwụ ya gbapuru n’ike dịka ọ nọ n’ọsọ o wee buzie onwe na-anya ya aka, wee dakpunye n’ime ọwa mmiri ahụ.
O kwuru na ihe ndị ahụ so n’ihe na-eweta ihe mberede okporo ụzọ aghara aghara, ma nye ndụmọdụ ka ndị na-anya ụgbọala zèére ihe ndị ahụ ma kpachapụ anya ya, iji belata oke ndapụta ihe mberede okporo ụzọ.
Ọrụ ahụ bụ nke e nyere ụlọọrụ CASSID ma bụrụkwa nke ebumnobi ya bụ iji kpàá ya bụ mbize eze, bụ nke malitere dịka obere mbize, wee na-agbasàzị ruo ugbu a ọ na-achọzị ikewa ya bụ okporo ụzọ Oby Okoli n’ihi óké mmiri òzùzò.
N’okwu ya banyere nke ahụ, Kọmishọna na-ahụ maka ọrụ na steeti ahụ, bụ Maazị Marcel Ifejiofor kọwara okporo ụzọ ahụ dịka otu n’ime okporo ụzọ dịkarịchara oke mkpà n’Awka bụ isi obodo steeti ahụ, n’ihi na ọ bụ ya ka e sigasị abà n’ime obodo ụfọdụ dịgasị n’Awka ahụ.
O mere ka a mara na ọ bụ ọchịchọ obi Gọvanọ Willie Obianọ ịkwalite ezi ọnọdụ obibi ndụ ụmụafọ steeti ahụ, bụzị nke mere na ọ naghị egbu oge ịrụnyegasị ihe dị iche iche e ji enyere ndụ aka na mpaghara ebe dị iche iche na steeti ahụ.
Okporo ụzọ Oby Okoli ahụ bụ nke gabara mpaghara ebe dị iche iche n’Awka, nke gụnyere Okpuno, Isu-Anaocha, Mgbakwu, Amanuke na Urum.
N’ihi nke a, ndị Achina na-agarịri n’ihu na-akpọku gọọmenti etiti na nke steeti Anambra ka ha gbatara ha ọsọ enyemaka tupu ihe riri ụtara arachaa ofe.Ka a zọọ ndụ na aku na ụba ndị mmadụ.
Ezenwaka gara n’ihu kọwaa na gọọmenti nụrụ arịrịọ ha wee gbatara ha ọso enyemaka n’ihi na, n’ọnwa mee 2014 aka na-achị Steeti Anambra bụ Gọvọnọ Willie Obiano, n’ihi mmetụta ọ nwere n’ebe ndị ọ na-achị malitere orụ na mbize okparanwa ahụ.
Dịka nke ahụ gachara, ndị obodo ahụ nwere ezi olile anya na ya bụ nsogbu ga-ederezi duu, ma ọ dịghị otu ahu dịka ya bụ mbize nọ na-aga n’ihu n’ihi na ọrụ ahụ e hibere abịaghịzi dịka o kwesịrị.
O kwuru sị Anyị na-ebunye Gọvanọ Obiano ụkpa ekele maka ịza anyị oku, mana anyị ka na-atụkwa anya ihe ndị ọzọ a ga-eme nke anyị kwenyere na mgbe adịghị anya ọ ga-abịa na mmezu.
Mbuli n’ọkwa ọhụrụ ahụ, dịka o siri dòó anya, bụ otu n’ime ụzọ isi ọchịchị ụlọọrụ ndị uweojii n’ala Nigeria si agbà ndị uweojii ume ka ha na-arụsi ọrụ ike ma bụrụkwa nke a na-agbaso usoro kwesiri ekwesi nakwa itozùòkè wee na-eme.
O chetekwààrà ha na o nwere ụfọdụ ihe a na-atụzị anya ya n’aka ha ugbu a n’ihi ọkwa nọ na ya, ma nwekwa ụfọdụ ihe e kwesighịzị ịdị na-ahụta ebe ha nọ ugbu a.
Ha kwezịrị nkwà iji ọkwa ọhụrụ ahụ wee rụọ ọrụ nke ọma, mepụta ihe a hụrụ anya karịa ka ha mere na mbụ, ma jigidekwa ùgwù dịịrị ọrụ uweojii.
N’IJI kwàdo ha n’ezi ọrụ ha ịhụ na a nwere nri gbàà-nyụụ na steeti Anambra, òtù na atụmatụ ọrụ International Fund for Agricultural Development assisted Value Chain Development Programme IFAD-VCDP’ ekesàárala ndị ọrụ ugbo steeti Anambra mkpụrụ akụkụ ọrụ ugbo dị iche iche.
Mkpụrụ akụkụ ọrụ ugbo ahụ bụ nke mkpokọta ọnụ ego ya ruru puku kwùrú puku naịra, ma bụrụkwa nke e kesààra ndị ọrụ ugbo sitere okpuru ọchịchị ime obodo asatọ n’ime steeti ahụ, bụ ndị nọ n’okpuru atụmatụ IFAD-VCDP na gọọmenti etiti.
Mmemme ikesà ihe ahụ bụ nke weere ọnọdụ n’Atanị, dị n’okpuru ọchịchị ime obodo Ọgbaru, ma bụrụkwa nke a nọrọ na ya wee gbapee atụmatụ nkesà mkpụrụ akụkụ ọrụ ugbo ndị IFAD-VCDP nke ahọ 2020 na steeti Anambra.
Na mbụ n’okwu ya, onyeisi atụmatụ FGIFAD-VCDP na steeti ahụ, bụ Maazị Nnamdi Agwuncha mèrè ka a mara na ndị ahụ ketara mkpụrụ akụkụ ọrụ ugbo ahụ ga-akwụ naanị pasenti iri atọ n’ime ọnụ ego mkpụrụ akụkụ ọrụ ugbo ahụ ha kètara, ebe FGIFAD-VCDP ga-akwụtọpụzị nke fọrọ afọ.
N’okwu ha n’ótù n’ótù, ụfọdụ ndị soro keta ihe ahụ ụbọchị ahụ, nke gụnyere Maazị Obi Ezeani, na Oriakụ Blessing Mbanefo kèlèrè gọọmenti etiti, gọọmenti Anambra, na IFAD-VCDP maka nke ahụ, ma kwezie nkwà iji ihe ahụ ha ketara mepụta ihe dara ụdà n’ebe ịkọ ọrụ ugbo ha dị.
Ihe e kesààrà ha ụbọchị ahụ gụnyèrè nriala, bụ fetịlaịza, ọgwụ e ji agbawu ihe na-atagbusi ihe a kọrọ n’ugbo, mkpụrụ osikapa, na okpòrò akpụ.
GỌỌMENTI steeti Anambra amalitekwala ịgawanye n’ihu ịkụtusi ihe dị iche iche iwu akwadoghị ndị mmadụ rụnyere n’ala ya na mpaghara ebe dị iche iche na steeti ahụ.
Ihe karịrị akre ise n’ime ala ahụ bụ ala ụlọakwụkwọ ahụ, ma bụrụkwa nke ndị ahụ mabììrì, ree n’ụzọ iwu akwadòghị, ma na-arụzị ihe na ya aghara aghara.
Ọ dụkwazịrị ndị na-arụ ụlọ na ihe ndị ọzọ ka ha gbaa mbọ na-enweta ikike na nkwàdo site n’aka gọọmenti tupu ha amalite ịrụ ihe ọbụla ha na-arụ, maka ịkwa ngara m mara n’oge ikpeazụ.
NNUKWU ụlọikpe steeti Ondo nke dị n’Akure atụọla onye ọkwọụgbọala aha ya bụ Blessing Kingsley nga mkpụrụ ọka maka ịma nwata nwaanyị gbara afọ iri na anọ elu n’ike ma bunyekwa ya ọrịa ịbaọchananya hepatitis B.
Ikpe ahụ nke Justice Bode Adegbehinge nọ n’isi ya kpebiri na ikpe mara Kingsley na ya bụ okwu nke e wetara afọ abụọ gara aga.
Justice Adegbeghenge dịka ọ na-ebe ikpe kwuru sị E nyere mkpesa ozugbo n’ogige ndịuweojii nke Funmbi Fagun, ebe nnyocha ahụike e mere gosiri na a kwara ya iko n’ike ma bunyekwa ya  ọrịa ọchananya B.
Kingsley akpọtaghị onye aka ebe ọzọ karịa onwe ya, ebe ndị nke nwata nwaanyị ahụ kpọtara ndị akaebe anọ nke gụnyere onye ahụ a dakporo, onye uweojii nwụchikọrọ Kingsley bụ Olanrewaju Agbelusi, onye ose foto na dịbịa oyibo Dọkịnta Jegede.
E wetakwaara ụlọikpe ukwu ahụ ihe a hụrụ anya exhibit dịka, akwa ime nwata nwaanyị ahụ bụ ndị nke ọbara metọchara, foto ebe ihe ahụ mere nke gosịrị ihe ndina mattress ọbara metọrọ, ngosipụta nke nnyocha e mere ya n’ụlọọgwụ, tinyere ihe ndị ọzọ.
N’OGE mbụ ụmụnwoke na-anọ n’isi n’ihe niile gbasara ezinụlọ ha.Ọ bụ ha na-ebu agha niile dị n’ụlọ nke mere e ji akpọ ha ide ji ụlọ, ebe ụmụnwaanyị bụ oriakụ.
Ụmụnwaanyị na-enyere nwoke aka site n’idozi akụ na ụba.Ọ bụ ha ka ọ dịịrị ịhazị ihe iji wee hụ na a laghị ihe n’iyi.
N’agbanyeghị na ọrụ ụmụnwaanyị site n’okike ụwa bụ ịmụ na ịzụ nwa, ha na-agakwa n’ihu na-agba mbọ ma na-akpatakwu ego ka ha wee nyere di ha aka maka na Igbo kwuru okwu sị na aka weta, aka weta, akpa eju.
Ka ọ dị n’oge ugbu a, ọtụtụ ụmụnwoke hapụziiri ụmụnwaayị ibu ezinaụlọ ka ha buruzie sọọsọ ha.Ọtụtụ ụmụnwoke na-anọzi nkịtị ebe ụmụnwaanyị na-egwu mmiri ukwu na nke nta iji lekọta ezinaụlọ.
Ifunanya Uzor n’akụkụ nke ya kwuru na ihe kpatara ọtụtụ ụmụnwoke ji achọzị nwaanyị nwere aka ọrụ bụ n’ihi oke ihe isi ike dị n’ụwa taa.Ụmụnwoke achọghịzị onye ha ga-ebu dịka ibu nke mere na ha chọzịrị nwaanyị aka siri ike ga na-enyere ha aka.
n’akụkụ nke ya kwuru sị Ụwa atụgharịala, ihe adịghịzị ka ọ dị na mbụ, ọ bụ ya ka ụmụnwoke ji achọzi ụmụnwaanyị aka siri ike.O nweghị nwoke ga-achọ ịlụ nwaanyị enweghị aka ọrụ ugbu a.Ụmụnwoke chọziri onye ga-enyere ha aka ibu ibu ezinaụlọ n’ihi na ụwa ghaziri agha.
A KPỌKUOLA ụmụ na-eto eto, bụ ndị ntorobịa, ka ha teta n’ụra ma mee ezi ihe kwesiri ha dịka ndị ntorobịa, iji tụnye ụtụ nke ha na mmepe obodo, ma sokwazie n’ụzọ dị etu ahụ, bàára onwe ha úrù.
Mmemme ụbọchị ndị ntorobịa na mba ụwa bụ ụbọchị òtù United Nations wepụtara maka imerùbè ntorobịa n’ụwa gbaa gburugburu, na ilebà anya n’ihe dị iche iche metụtara ha.Ya bụ mmemme na-ewere ọnọdụ n’abalị iri na abụọ nke ọnwa Ọgọstụ ahọ ọbụla.
N’IMEZUPỤTA ezi ebumnobi ya ịhụ na e nwere ezi okpuru ụzọ na gburugburu niile nke steeti ahụ, gọọmenti steeti Anambra amalitela ọrụ idozigharị okporo ụzọ ahụ siri Enugwu-Ukwu wee gaa Nise, gaa Nibo, wee pụta Agụ Awka.
Ọ BỤ nnọọ ihe ịgba anyammiri n’ụtụtụ ụbọchị Wenezdee, dịka dịka otu onye ogbuo ọwara ọsọ jiri ụgbọala kọtuo otu nwaanyị na-agara onwe ya n’Ọnịtsha.
N’akụkọ dịkwa ka ibe ya, oke ihe mberede ọzọ dapụtakwara n’akụkụ otu ọdụ mmanụ ụgbọala dị n’Ihiala, n’okpuru ọchịchị ime obodo Ihiala nke steeti Anambra, na mpaghara ụzọ awara-awara ahụ siri Ihiala gaa Ọnịtsha.
Ya bụ ihe mberede okporo ụzọ bụ nke dapụtara oge ụgbọala abụọ — Toyota Hiace’ nwere akàrà CAL15XJ na Actros Tanker’ nwere akàrà FGG176YU kwòkọrọ isi ọnụ, ma bụrụkwa nke metụtara mmadụ iri na ise ụmụnwnwoke isii na ụmụnwaanyị iteghete nọ n’ime ụgbọala ahụ oge ya bụ ihe mere.
Mmadụ iri n’ime ha ụmụnwoke anọ na ụmụwaanyị isii nwetàra nnukwu mmerụahụ n’ụdị dị iche iche, oge ya bụ ihe mberede mere mana o nweghị onwe ọbụla tụfuru ndụ ya.
Ndị ahụ bụzị ndị e buuru wee gaa ụlọ ahụ ike Our Lady of Lourdes Hospital Ihiala’ maka nlekọta na inye ha ọgwụgwọ.
N’IJI tụnye ụtụ nke ha n’ịkatọ na ibu agha megide arụrụala ahụ na-achọzị ịghọ omenala, òtù a maara dịka Okpotokpo Adaigbo’ nọrọ na nso-nso a wee mee ngagharị iwe n’ụzọ udo megide nkwasò iko n’ike, bụ nke na-ewùzị na mpaghara ebe dị iche iche n’ala Nigeria ugbu a.
Ya bụ ngagharị iwe bụ nke weere ọnọdụ na steeti Anambra, ma bụrụkwa nke ha mèèrè gaa n’ụfọdụ isi ụlọọrụ dị iche iche dị n’Awka bụ isi obodo steeti ahụ, nke gụnyere ogige isi ụlọọrụ ndị uweojii steeti Anambra, bụ ebe ha nọrọ wee kpọtụrụ onyeisi uweojii steeti ahụ.
N’okwu ya banyere nke ahụ, onye duru ndị ahụ wee bịa ya bụ ijè, ma bụrụkwa onyeisi òtù Okpotokpo Adaigbo n’ụwa gbaa gburugburu, bụ Oriakụ Ogochukwu Okparasili kọwàra na òtù ahụ bụ òtù nnọrọonwe jikọtara ụmụnwaanyị n’ala Igbo.
N’ALA Igbo, ụmụnwaanyị na-agba egwu dị iche iche.Ha na-agba egwu site n’otu dịka ụmụada, nlụdiinyom ọna, otu ọgbọ, ụmụnna, ogbe w.d.g.
Ọ kwuru na ihe mere ha jiri bàgide na ngagharị iwe ahụ bụ iji gosipụta obi mwute ha bànyere etu akụkọ ndakpò na ịkwaso iko n’ike sizị arị ibe ya elu ugbu a ma bụrụkwazie nke a na-anụzị kwà ụbọchị na mpaghara ebe dị iche iche n’ala Nigeria.
Ha na-amụ egwu site n’ịkpọ ndị o doro anya ka ha bịa kụziere ha.Ha na-amụ egwu ọtụtụ oge ganye na ha amụtachaa ya.
Mgbe ha mụtachara, ha na-ebuputa ya n’ọha obodo ka ndị mmadụ hụrụ.Ha na-ebuputakarị egwu n’oge e nwere nnukwu emume dịka iri ji ọhụrụ.Ndị mmadụ na-agbakọba ọnụ lelee ma kwado ha.
Oriakụ Okparasili jikwazịrị ohere ahụ wee kpọkuo gọọmentị na ụlọọrụ dị iche iche nke ahụ dị n’aka, ka e were aka ọkụ aka ọkụ wee busoo ya bụ arụrụala na akụkọ ọjọọ agha ma memìlaa ya ugbua ọ ka dị mfe, tupu ọ kawanye njọ maọbụ ghọrọzie omenala.
Na nzaghachi, onyeisi ndị uweojii na steeti ahụ, bụ CP John Abang, nabatara ma kelee ndị òtù ahụ maka ezi nzọpụ ụkwụ ahụ ha zọpụrụ ma kpọpụtasịkwa ihe dị iche iche ya bụ ụlọọrụ uweojii ahụ megoro na ụzọ dị iche iche ha sogoro buo agha megide nkwaso iko n’ike.
Ụmụnwaanyị na-achọ onwe ha mma, site n’ide uri na iji ejiji dị iche iche.Egwu ụmụnwaanyị na-adị egwu ma na-akwalite ọdịnala Igbo.
WORLD Health Organisation WHO adọọla mba Africa aka na nti banyere ileghara ntụziaka e nyere banyere ọrịa korona anya dịka ọnụọgụ ndị bu nje korona na-ala elu n’ike n’ike na mba ahụ.
Onyeisi WHO Regional Director n’Africa bụ Matshidiso Moeti kwuru sị na ọ na-emetụta ha na ọrịa korona ga-arị elu n’Africa dịka ha hụrụ na mpaghara ndị ọzọ dị iche iche ebe e leghaara ntụziaka ndị ahụ anya n’egbughị oge.
Ọ kọwara na ihe karịrị mba iri abụọ enweela ọtụtụ ọnọdụ ọhụrụ new cases karịa ka ọ dị na mbụ ebe South Africa kacha nweta tinyeziere mba ndị ọzọ dịka Kenya, Madagascar, Nigeria, Zambia na Zimbabwe.
WHO kwuru na e nweela mmadụ chọrọ iru puku narị naịra asatọ na puku iri iteghete 890,000 n’ihe banyere korona na mba Africa ebe mmadụ puku iri na asatọ 18,000 nwụrụ anwụ.
OTU United Nations International  Children Emergency Fund UNICEF akpokuola ndị nne ka ha jiri sọọsọ mmiri ara na-azụ ụmụaka a mụrụ ọhụrụ ọbụladị ka a nọ na ihe iche aka mgba korona.
Ha kwuputara nke ahụ dịka UNICEF na World Health Organisation WHO jikọtara ọnụ wee kpọkuo gọọmenti maka ichekwa na ịkwalite ịgbaziri ụmụnwaanyị banyere iji mmiri ara azụ nwa.
Dịka ndị nchọcha researchers na-aga n’ihu n’inyocha mmiri ara nke ndị nne na-arịa ọrịa korona, ihe ndị e nwetarala na-egosi na e nwere ike a gaghị esi na mmiri ara ekesa nje korona.
Onye nnochi anya UNICEF na Nigeria bụ Peter Hawkins kwuru na korona na ihe ndapụta ndị ọzọ na-edobe ezinaụlọ nwere ụmụaka n’ọnọdụ ọjọọ.Dịka a chọpụtachabeghị ma a ga-esi na mmiri ara enweta nje korona ọ kpọkuru ka ndị nne na-aga n’ihu na-eche ụmụaka ara dịka ha na-agbaso ezi usoro adịmọcha.
UNICEF na WHO kwuru ka e jiri sọ mmiri ara na-azụ ụmụaka n’ime ọnwa isii e jiri mụọ ha nke ahụ gachaa, ka ha na-enyezi ha mmiri ara na nri ndị ọzọ na-edozie ahụ ganye na ha eruo afọ abụọ maọbụ karịa.
SITE na njikọaka Oilserv Limited,’ òtù nnọrọonwe Sir Emeka Okwuosa Foundation’ ekesàála ndị ụka akụrụngwa nchekwa ahụ dị iche iche mmadụ pụrụ iji chekwaba onwe ya maka ibute maọbụ ikesà ọrịa nje korona, bụ nke a maara na bekee dịka Personal Protective Equipments PPEs’.
Akụrụngwa nchekwa onwe ahụ bụ nke gburu ego karịrị narị nde naịra abụọ, ma bụrụkwa nke e kesààrà ụfọdụ ụlọụka na dayọsiisi dị iche iche dị na steeti Anambra, iji kwàdo ụlọụka na gọọmenti n’agha ahụ a na-ebu megide mgbasa ọrịa korona.
Ihe dị iche iche e kesààrà ndị ahụ gụnyèrè uwe mkpuchi ihe, ihe mgbochi ihu, mmanụ nkwọchaaka bụ sanịtaịza, uwe mgbochi aka, nchà mmiri, akụrụngwa tamọmịta, tinyere ọtụtụ ihe ndị ọzọ.
Ọ KPỌTỤRỤ akpọtụ n’ụlọọrụ Anambra Newspapers and Printing Corporation ANPC, bụ ndị na-ebipụta akwụkwọ akụkọ National Light, Ka Ọ Dị Taa na Sportslight Xtra dịka onyeisi Managing DirectorChief Executive Officer Sir Chuka Nnabuife mere emume ọgbụgba afọ ya.
Emume ahụ kpọkọtara ọtụtụ ndị mmadụ sị n’ugwu na ndịda wee bịa soro ya ńụrịa n’ihi ngozi Chineke n’ebe ọ nọ.
Sir Nnabuife, onye gbara afọ iri ise na abụọ 52 kelere Chineke maka ndụ na afọ ọma ya ma kpọkuo ndị mmadụ ka ha na-enye Chineke ekele oge niile.
Odeakwụkwọ otu ndị ntaakụkọ NUJ ngalaba steeti Anambra bụ Emma Udeagha toro Nnabuife maka mbọ ya ma rịọ Chineke ka o nyewanye ya amamihe iji na-aga n’ihu.
Onye enyemaka pụrụ iche SSA nye Gọvanọ Obiano n’ihe gbasara ANPC bụ Oriakụ Fanny Oguine kọwara Nnabuife dịka onye na-akwudosi ike n’okwu ya iji mezuo ebumnobi ya.Ọ kpọkuru ndị nọ n’akụkụ ya ka ha mee nke ọma karịa.
N’okwu nke ya, onye enyemaka Gọvanọ SSA n’agụmakwụkwọ gafere prịma Post Primary Education, Dọkịnta Paul Ifeanyi kelere ndị ọrụ ANPC na onyeisi ha Nnabuife bụ onye ọ kọwara dịka nwanne ya nwoke na enyi ya ma rụtụ aka na o wetela ọtụtụ ezi mgbanwe n’ụlọọrụ ahụ.
Editọ ANPC bụ Oriakụ Rose Oranye kọwara Sir Nnabuife dịka dike na dimkpa, onye ejighị ọrụ egwu egwu ma na-agba mbọ na-akụnye mkpụrụ ọma n’ebe onye ọbụla bịara ya nso nọ.
Izunna Okafor bụ otu onye ntaakụkọ Ka Ọ Dị Taa kọwara Nnabuife dịka onye nyeere ya aka imejuputa ebumnobi ya idepụta akụkọ n’asụsụ Igbo, tupu o turu ugo na mahadum.
Dịka onye agha nke ụka knight na onye ukwe na St Thomas Aquinas Catholic Church, Awka a kọwara Nnabuife dịka ezi onye na-eso nzọ ụkwụ Christ, onye wepụtara oge ya maka Chineke ma na-enwe ezi mmekọrịta n’ebe otu abụ ndị ntorobia youth choir nọ, n’agbanyeghị ogo ọ nọ n’obodo.
Onyeisioche St Augustine’s Youth Choir, St Thomas Aquinas Catholic Church, Awka, Victor Umeh na ndị otu ahụ, bụ ndị wụchara njem ntụmadị n’ụlọọrụ ANPC iji nọnyere Nnabuife maka oke ụbọchị ahụ kelere Chineke maka ịtụkwasakwa otu afọ na ndụ ya.
Dịka ha nyechara ya onyinye achịcha iji gosi ịhụnaanya ha n’ebe ọ nọ, ha bụrụ ọtụtụ abụ otito nye Chineke nke mere na emume ahụ dara ụda karịa.N’ime ihe niile, e bunyere Chineke ekele maka ndụ Nnabuife.
N’ỊGAWANYE n’ ihu n’ọrụ ya ime ka ihu ọchị na-awa ụmụ mmadụ, nwunye aka na-achị steeti Anambra, bụ Oriakụ Eberechukwu Obianọ arụọrọla ụmụnwaanyị ajadu abụọ ọzọ ọmarịcha ụlọ abụọ, ma gbapukwara ha mmiri.
Ọmarịcha ụlọ abụọ ahụ a gbapere ụbọchị Wenezdee bụ nke a rụụrụ Oriakụ Victoria Udenka n’ime obodo Amaeze dị n’Agụleri, n’okpuru ọchịchị ime obodo Anambra East’, nakwa Oriakụ Eucharia Nwakibie, sitere ime obodo Isieke dị n’Ọzụbụlụ, n’okpuru ọchịchị ime obodo Ekwusigo nke steeti ahụ.
N’akụkụ nke ya, Oriakụ Nwakibie bụ onye di ya nwụrụ n’ahọ 2012, e wee mee ka ọ lazie be nna ya ga biri n’ihi nsogbu enweghị ebe obibi, ya na ụmụ ya asaa, nke mmadụ abụọ n’ime ha nwụgoro n’ime oge ihe isi ike ahụ.
Ọ kasizịkwara ụmụnwaanyị ajadụ ahụ obi, ma dụọ ha ka ha tụkwasị obi na Chineke, n’ihi na o tee aka o jiri dị njọ, ọ dịkwa mma.
NDỊUWEOJII steeti Rivers anwụchịkọọla ma kpụgharịa otu nwoke rere nwa ya nwoke ka ọ gachara awa olemole a mụrụ ya.
Nwoke ahụ aha ya bụ Izuchukwu Okoye ka e kwuru na o rere nwa ọhụrụ ahụ puku narị naịra isii N600,000 ma gwa ikwu na ibe ya na nwa ahụ nwụrụ ka a mụchara ya.
O kwuru sị Ndị uweojii wakporo ụlọ ebe a na-atụ mgbere ụmụaka nke dị n’Igwuruta,ebe ha nwetara nwa a mụrụ ọhụrụ a day old, onye e rere awa olemole a mụrụ ya.
Okoye onye rere nwa ya, kwuru na ya rere nwa ahụ iji wee kwụọ ụgwọ ụlọọgwụ nwunye ya, ma kọwaa na ọbara gbara nwunye ya nke ukwu ka ọ mụchara nwa.
ONYEISIOCHE otu jikọtara ndị dịbịaoyibo n’ala anyị Nigerian Medical Association NMA’ ngalaba  Anambra bụ Dọkịnta Jide Onyekwelu ekwupụtala na otu ahụ atụfuola ndụ ndị otu ha dị mmadụ iri na anọ n’ala anyị Nigeria n’ihi ọrịa korona.
Dọkịnta Onyekwelu kwuputara nke a n’emume nke e mere iji malite ọzụzụ nke a ga-enye dịbịaoyibo iri abụọ na ise n’ụzọ e si agbanarị ibute korona  na usoro e si egbochi ya, nke e mere na Golden Tulip Agulu Lake Hotel, na steeti Anambra.
Ọ kọwara na ndị dịbịaoyibo, tinyere ndị ọrụ ahụike ndị ọzọ na-ebute nje korona site n’aka ndị ha na-agwọ ma si otu ahụ tụfuo ndụ ha.
Dọkịnta Onyekwelu toro ndị otu ya tinyere ndị ọrụ ahụike ndị ọzọ maka ezi mbọ ha n’oge ihe iche aka mgba a.
Kọmịshọna na-ahụ maka ahụike na steeti ahụ bụ Dọkịnta Vincent Okpala, onye nọchitere anya Gọvanọ Willie Obiano na ya bụ emume kwere nkwa nkwado ya n’ebe otu ahụ nọ.
Otu o sịla dị, e nyere otu nkeji iji gbachie nkịtị a minute silence maka ndị dịbịaoyibo ahụ lara mmụọ n’ihi korona.
NDỊ otu Blọọkụ Rosịrị nke ụlọụka St Thomas Aqunias Catholic Church, G.R.A, Awka, esorola ndị ụka Katọlik n’ụwa niile mee emume icheta mbugo n’eluigwe nke Maria dị asọ,feast of Assumption na Satọdee ọnwa Ọgọstụ dị n’abalị iri na ise.
Ụkọchukwu ha chaplain, Fada Blaise Ejike, onye kara ụka etiti ehihie kọwara na ụbọchị ahụ bụ maka inye Chineke ekele ma sọpụrụ Maria dị asọ n’ọrụ ya na nzọpụta mmadụ.
O kwuru sị Nke a nyere anyị olile anya na ndụ ụwa gachaa, anyị ga-abata n’otito nke eluigwe, ebe nne anyị dị asọ nọ.
Fada Ejike gara n’ihu kwuo na ụka na-akụzi na nne dị asọ bụ nne nke Kristi ma rụtụ aka n’ekele nke Elizabeth, tinyere nke mmụọma Gabriel kelere ya n’akwụkwọ Luke isi nke mbụ Ekene Maria, I juputara na grasịa.
Ọ kọwara na o nweghị nwaanyị ọ bụla nwetara ụdị ekele ahụ n’akwụkwọ nsọ niile, ma kwuo na ụka na-asọpụrụ Maria dị asọ karịa ndị nsọ niile nke mere e ji akpọ ya Ezenwaanyị nke ndị nsọ.
Fada Ejike gara n’ihu kwuwapụta uru rọsarị dị asọ bara ma kpọkuo ezinaụlọ ka ha jidesie ya ike dịka ụzọ isi zụlite ụmụaka na site na ya, a ga-enweta amara.O kwuru sị Anyị ga-akwugidesike iji nweta ndụ ebighebi.
O kelere ụkọchukwu parish bụ Fada Anthony Akabuogu, Sir Chuka Nnabuife na ndị niile kwadoro emume ahụ iji me ka ọ gaa nke ọma.
Nwankwo Josephine kwuru sị Obi bụ m sọ ekele taa, ọńụ na-egbu m egbu n’ihi na ejighi m nne dị asọ egwu egwu.
Gabriel Ifeanyi Ikwunne kọwara ụbọchị ahụ dịka ụbọchị pụrụ iche.O kwuru sị Emume ibuli ahụ Maria dị asọ n’eluigwe bụ emume ụka Katọlik.N’ebe ụmụ na-eto eto nọ taa dị ka ụbọchị ekeresimesi.
Chioma Egbeji, Cosmas Egwuonwu na ụmụaka ndị ọzọ ńụrịrị ma kelee Chineke maka oke ụbọchị ahụ.Ha kwuru na ha mụtara ọtụtụ ihe, rijuo afọ ma ńụọkwa.
Otu onye nne, Oriakụ Enuwa kwuru sị Obi bụ anyị ańụrị.Ezinaụlọ ọbụla nwere ezi mmasị, ọ bụ ya ka anyị jịrị nọrọ ebe a.
Anyị agbaala afọ iri isii ma ụkwụ esichabeghị anyị ike.Anyị ga-eru ebe ahụ n’ihi na dịka anyị dara, anyị na-agba mbọ dị egwu ikulite.
Mmanụ, nke dị n’ala anyị mere ka anyị ghara ịmakwa ihe anyị kwesịrị ime, anyị were hapụzie ebe mbụ anyị si enweta ego, nke bụ ọrụugbo.N’oge ahụ, dịka ndị West’ na-akọ koko, East’ bụ mmanụ-nri palm oil, ebe North’ na-akọ kọtịn na osikapa ngalaba region’ niile nọ na-eme nke ọma.
Abacha buliri ego mmanụ ụgbọala tinye ya n’atụmatụ Petrolum Trust Fund PTF.Echetara m oge ikpeazụ e doziri ụzọawarawara si Enugu gaa Onitsha, ọ bụ P.T.F doziri ya.
O kwesighị ka e were ego niile e nwetara site na mmanụ were na-etinye sọọsọ na mmepe obodo, kama ka a na-etinye ya n’ihe ndị ọzọ ma na-akwalite obibi ndụ ndị mmadụ, ndị Nigeria ga-enwe ańụrị maka nke ahụ.
Anyị na-ekele Chineke dịka Nigeria gbara afọ iri isii.Ọ bụrụ na Nigeria bụ mmadụ, ọ ga-ala ezumike nka n’afọ a site n’ọrụ nke steeti maọbụ nke okpuru ọchịchị ime obodo.Ya mere, Nigeria kwesịrị ịbụ okenye tozuru etozu ugbu a, ma nwekwaa ụmụ ụmụ, ndị mmadụ a na-abịakwute ya maka ndụmọdụ.
Nigeria bụ ndị Chineke hụrụ n’anya makana ọtụtụ ihe merela na Nigeria mee na mba ndị ọzọ, a ga-alụrịrị agha, ma Chineke ekweghị ka ọ dị otu ahụ na Nigeria.Ọtụtụ ndị otu Christ na-ekpe ekpere maka udo.
Nigeria bụ obodo buru ibu, onyeisiala bụ otu onye, ya mere anyị na-arịọ ndị ndu nọ na ngalaba dị iche iche gbara ya okirikiri ka ha na-enye ya ezigbo ndụmọdụ nke ga-enyere ya aka ịchị Nigeria nke ọma n’ihi na ọ bụ ha bụ anya ya na ntị ya.
Ya mere, anyị na-ekpere ndị ndu, anyị ekpee ka Chineke nye ha amamihe na ike iji wee na-ahazi ihe gbasara ala anyị nke ọma.
Otu ihe dị ya bụ na anyị nwere nchekwube na Chineke, na olile anya dị maka Nigeria.Ekpere anyị bụ na Chineke ga-echeta anyị dịka o siri cheta ụmụ Isreal ma gbatara anyị ọsọ enyemaka.
Ndị isi anyị agharịpụla anyị, ọ bụladị ndị ndu nke mmụọ anyị anaghị enye aka n’ọnọdụ a.N’oge ochie, e nwee nsogbu, ndị mmadụ na-agbaga n’ụlọụka, ma taa ụlọụka adịkwaghị ka ọ dị na mbụ.
Anyị na-ańụrị maka ọchịchị onye kwuo uche ya, ma na-ekpe ekpere maka ọganihu.Anyị na-arịọ maka udo, ebe udo dị ka a na-enwe olile anya na otu ụbọchị anyị ga-adị ka America.
Taa ka ala Nigeria na-emerùbe mmemme ncheta ọgbụgba ahọ iri isii o jiri nwere onwe ya pụọ n’aka ọchịchị ndị ọcha, n’ahọ 1960.
Ala Nigeria, dịka akụkọ ntọala ya siri dị, bụ ala dị na mpaghara ọdịda anyanwụ Africa, ma bụrụkwa nke ndị bi n’ime ya bibụ ichè iche, wee ruo mgbe ndị ọcha bàtàrà n’ahọ 1901 ịchị ha bụ ndị bi na mpaghara ahụ.
Tupu oge ahụ, ndị ahụ na-azagasị aha dị iche iche, nọọrọ onwe ha ma nwekwa ndị ọchịchị nke ha, wee ruo mgbe ahụ ndị ọcha bịara.Ndị ọcha kèkọtàra ebe ahụ niile ka ọ dịzie mpaghara abụọ — mpaghara mgbago ugwu na mpaghara ndịdà anyanwụ.
Ka o ruru n’ahọ 1914, ha chịkọrọ mpaghara abụọ ahụ ọnụ ka ha bụrụzie otu mbà ha wee kpọọ aha ya Nigeria’.Nke a bụ nke e mere site n’aka Gọvanọ mbụ chịrị ala ahụ, bụ Maazị Lord Lugard.
Ka o ruru n’ahọ 1960, ndị ọcha nyefèzịrị ọchịchị n’aka ụmụafọ Nigeria e wee kwuwaa n’ala Nigeria enwerela onwe ya pụọ n’aka ọchịchị ndị ọcha e wee kpọọ ya ụbọchị indipenda, nke pụtara ụbọchị nnwereonwe Nigeria.Ka e nyefere ọchịchị n’aka ụmụafọ Nigeria,
N’abalị iri na ise nke ọnwa mbụ, ahọ 1966, ndị ọrụ agha ala Nigeria wụbàtàrà n’ike, wee chụtuo ndị nọ n’ọnwa, ma wegharazie ọkwa ọchịchị.Ka nke ahụ gachara, Maazị Johnson Aguiyi-Ironsi bàtàrà n’ọkwa dịka onyeisi ala n’usoro ọchịchị ndị agha.
Malite n’oge ahụ, ndị ọzọ chịgoro ala Nigeria ma n’oge ọchịchị ndị agha ma n’ọge ọchịchị ndị nkịtị gụnyèrè Maazị Murtala Mohammed Julaị 29, 1975 ruo Febụwarị 13 1976 Olusegun Obasanjo Febụwarị 13 1976 ruo Ọktoba 1, 1979 Shehu Shagari Ọktoba 1, 1979 ruo Disemba 31, 1983.
Dịka ala Nigeria na ụmụafọ ya na-echeta ma na-emerùbe ọgbụgba ahọ iri isii ha jiri nwere onwe ha, ọ dị mkpa na ụmụafọ Nigeria, ọkachasị ndị nọ n’ọkwa ọchịchị ga-atụle uche ọzọ n’etu ya bụ ije si aga kemgbe ahụ nakwa ọnọdụ ala Nigeria siri gbata kwụrụ ugbua.
Dịka a na-atụgharị uche n’ihe ndị a niile, ọñụ na ncheta ụbọchị nnwere onwe gị, Nigeria ọñụ na ncheta ụbọchị nnwere onwe ụnụ, ụmụafọ Nigeri ọñụ n’ọgbụgba ahọ iri isii gị, ala Nigeria.Ọñụ, udo, ịhụnanya na ọganihu wàárá gị na ụmụafọ gị ọjị, ala Nigeria.
Ọ NA-ADỊ mma a kpụọ djii, a kpụnye ya óké ji n’aka, maka na a nyụchaa nsị a kapịàghị ya ọnụ, ọ bụrụ òtòrò.
Ọ kpọkùkwàrà ndị mmadụ nkịtị dị iche ịche na-ebugharị onwe ha dịka eze ọdịnala ka ha kwụsị ime nke ahụ, n’ihi na gọọmenti enyela ntụziaka ka a nwụchie onye ọbụla e jidere ka ọ na-eme ihe dị etu ahụ.
N’okwu nke ya, onyeisi oche otu jikọtara ndị eze ọdịnala na mpaghara ndịda-ọwụwa anyanwụ ala Nigeria, ma bụrụkwa eze ọdịnala obodo Ọnịtsha, bụ Igwe Nnaemeka Alfred Achebe gwàrà ndị eze ọdịnala ọhụụ ahụ ka ha were eziokwu, égwù nke Chineke na ịkwụba aka ọtọ wee duo obodo ha.
OTU nwoke na-azọ ọkwa Mayọ na Southern Romania aha ya bụ Ion Aliman, onye nke nwụrụ n’ihi ọrịa korona eturula ugo dịka imirikiti ndị mmadụ tụụru ya akwụkwọ ka ọ chịrị ha na-aga.
Ike ịda jụụ otụ nkeji banyere oke ogbugbu na-eme n'ala Naijiria agwụla Ekweremmadụ
Osote onye-isi ndị ome-iwu Naịjirịa bụ Ike Ekweremadu ekwuola na ike agwụla ndị Sịnatị iji otu nkeji darajụụ akwanyere ndị egburu n'ime oke ọgbaghara dị na Naịjirịa oge ọ bula.
Ekweremadu  katọrọ mwakpọ na ogbugbu ndị Naịjirịa aka ha dị ọcha nke ndị Fulani na-achị ehi mere, kwuo na ike agwụla ndị ome- iwu ịkwanyere ha ugwu n'otu nkeji'
Cheta n'otu ịzụka gara-aga ka emere akwam ozu mmadụ ruru iri asaa egburu na Local Gọọmenti Logo na Guma nke Benue Steeti, e be ihe kariri mmadụ iri ise ka akụkọ kwuru n'egburu na Taraba Steeti.
Ekweremadu gosiri iwe gbasara ogbugbu ndị mmadụ na nzukọ ndị ome-iwu n'ụbọchị taa, kwuo na Naịjirịa ga-ebu ụzọ nwe udo na nchekwa, tupu e kwuowa okwu iwulite obodo.
Ọ sịrị:  "Ndị ome-iwu abụghị sọ ọsọ ndị ihe a metụtara, kama ndị Naịjirịa niile.
'Ike agwụla anyị iji otu nkeji dị jụụ maka nkwanye ugwu. Ihe anyị chọrọ bụ udo na nchekwa tupu echewa echịchị nwuli obodo."
Simone kwuru na ọ gaghị ekwe ka ihe mere zuru oọṅụ ya
Simone kwupụtara nke a n'elu igwe okwu, Twitta, jiri akụkọ a na-akpọ #MeToo na bekee.
Ọ sị na ọ gaghị ekwe ka ihe mere "zuru ọṅụ m na obi aṅụrị m."
O kwuru sị: "Ọ hịara m ahụ ị cheta ihe ndị a, ma na-agbawa m obi na ịlaghachi azụ ebe ahụ o mere dị mkpa na imezu ebumnobi m maka ị ga asọmpị Tokyo n'afọ 2020."
Mana Simone gwakwara ndị n'eso ya na ọ gaghị eme ha ihe nwute, na ọ ga-aga n'iru n'imeri na ihe ọ hụrụ n'anya bụ egwuregwu mmega ahụ.
Ndị uwe ojii wakporo, Larry Nassar, onye  bụ dokịta ochie na-eleta ndị otu egwuregwu Amerika niile na Disemba afọ gara aga maka mpụ gbasara ụmụaka n'ịhe mmekọrịta nwoke na nwanyị.
Ihe dịka ụmụ nwanyị narị iri atọ akpụrụ la Nassar, bụrụ kwa ọka-mmụta na Mahadụm steeti Michigan, ga ụlọ-ikpe maka mmetọ o mere ha.
Nassar kwuputara na ọ metọrọ ndị otu egwuregwu Amerika ndị ọzọ.
Ọ bụ ka nke a na- aga ka Simone jiri kọ akụkọ nke ya.
Nwaanyị na eri ji na akara
Ọtụtụ mmadụ na arụ ọrụ aka, mọ na azụ ahia
Mgbe Muhammadu Buhari na-azọ ọchịchị, otu ịhe bụ okwu ọ kpụ n'ọnụ bụ nkwa ọ ekwere na ya ga enye ndị mmadụ ọrụ.
Okwu a Buhari kwuru na isi ndọrọndọrọ ọchịchị na 2015 bu ịhe eji kpụrụ ya na ọnụ ugbua, ọkachasị ka ụlọ ọrụ na-ahụ maka ọnụ ọgụgụ a na-akpọ National Bureau of Statistics (NBS) nwepụtara ozi n'akọwa na mmadụ ruru nde asaa na nari ise so na ndị enweghi ọrụ kemgbe afọ 2016.
NBS kwuru nke a na akwụkwọ ọ kpọrọ "Labour Force Statistics Vol. 2: Employment by Sector Report,".
E wepụtara akwụkwọ a na Abuja n'ụka a gara aga.
Ke ihe ozi a pụtara?
BBC Igbo jụrụ Cheta Nwanze, bụ onye na arụ na SB Morgen bụ ụlọ ọrụ aka ha dị na nkọwa otu ịhe sịrị dị. Cheta gwara anyị na ihe dị na ọrụ nkọwa ihe ọgụgụ na enwe otu ọ dị, mana ọ sị na nnụkwụ ịhe mere na ụlọ ọrụ dị ichiche na Naịjịra n'ime afọ abuo gara aga.
"Achụrụ nwunye m na ọrụ mgbe Naịjirịa na ndị MTN nwere nsogbụ ọ were metụta ebe o na aru ọrụ. Okwu MTN ahu metutakwara ọtụtụ ụlọ ọrụ ha na ha na arụkọ ọrụ ka MTN ekweghị inye ha contract. A mam ọtụtụ ndị mmadu na arụbụ ọrụ na Proctor and Gamble, mana achụkwara ha n'ọrụ mgbe ụlọ ọrụ ahụ chụrụ oke anọ ndi ọrụ ha. Yabu ịhe metutara ọtụtụ mmadu," Ka Cheta Nwanze siri kwu.
Ụfọdụ ụmụaka (ọ bụrọ ndị egosiri eba) anọghịzị na akwụkwọ maka nne na nna ha enweghị ọrụ
BBC Igbo juru Nwanze maka okwu ndị gọọmenti Naịjirịa na ekwu banyere imepụta ọrụ.
Ọ sị na "nchọpụta ndị NBS na-akowa na ọrụ mmepụta mmanụ agbịdị agaghị n'ihu ka ọ sị kwesi. Nke a na egosị na agbaneghi na ego batara na ọrụ gbasatara mmanụ agbịdị, madụ ole ka ana ewo na ọrụ na mpaghara a? Mgbe e mere mgbakọ, ị ga ahụ na ịhe sirị ike ọfụma"
BBC Igbo kpọrọ ndị na-ekwuchịtere gọọmenti Naịjirịa ka ha kwuo uche ha banyere ịhe a NBS wepụtara mana onweghị onye zara n'ime ha.
Mana, gọọmentị Buhari weputara N-POWER, School Feeding Programme na ndị ọzọ dị na ime ịhe ha kpọrọ 'Social Empowerment Programmes' ha sị na ha ga ejị nyere ndị mmadụ aka na Naịjirịa.
Google na-echeta ụbọchị ọmụmụ Keshi
Iji cheta ọmụmụ onye nkuzi bọọlụ Najiria a ma ama bụ Stephen Keshi, Google kwanyere ya ugwu n'ụzọ pụrụiche site na ime ka akara e ji achọta ihe n'igwe intanetị bụrụ ihu ya.
Taa bụ ụbọchị 23 nke ọnwa Jenuwarị 2018, bụ ụbọchị ncheta ọmụmụ Keshi onye nwụrụ n'afọ 2016 ka ọ gbara afọ 54.
Ihe i kwesịrị ịma maka Christy Essien-Igbokwe
Femi Otedola ekwetala ịkwụ ụgwọ ụlọọgwụ ruru $50,000 maka Christian Chukwu
Google Africa kwuru n'igwe okwu Twitter sị: "Taa, anyị na-akwanyere onye egwuregwu bọọlụ a ma ama, Stephen Keshi ugwu. Egwuregwu bọọlụ bugharịrị Keshi ụwa niile dịka onye ọgba bọọlụ na onye nkuzi bọọlụ. Ọnụ ọmụmụ, nna nnukwu!"
Ihe a Google mere, mere ọtụtụ ndị Naijiria obi ụtọ, mekwa ka ha chetakwa ndụ na ike Keshi kpara n'ihe gbasara egwuregwu bọọlụ na Naijiria mgbe ọ dị ndụ:
Keshi meriri iko mba Afrika na 2013
Mutiu Adepoju, onye ya na Keshi gbakọrọ Naijiria bọọlụ, gwara BBC na, "Keshi bụ onye hụrụ ndị mmadụ n'anya. Echetara m oge m banyere "National Team" mgbe ahụ ọ bụ onye ndu anyị, ọ bụ ezi onye ndu. Keshi bụ onye a ma ama. Ọ nọzịghị ndụ mana a ga-eji ihe ọma ndị o mere mgbe ọ dị ndụ were na-echeta ya."
Keshi chịrị ndị otu egwuregwu Super Eagles kemgbe afọ 2011 ma durukwa ha gaa asọmpi dị iche iche nke gụnyere; Iko Mba Afrika na 2013 (nke ha bulatara Naịjirịa), iko mpaghara Afrịka dị iche iche na 2013, ma nye aka wetara Naijiria ọnọdụ n'asọmpi Iko Mbaụwa niile na 2014.
Alexis Sanchez na-enye goolu nke ọma
Onye egwuregwu bọọlụ Alexis Sanchez e binyeela aka na akwụkwọ ndị otu Manchester United.
Manchester United jị nde euro ịrị na anọ (E14m) zụtara Sanchez n'aka ndị Arsenal.
Otu Manchester City kwusịrị mmasị ha n'ebe Sanchez nọ n'ịzụka nke gara aga makana ha che na nnabata Sanchez ga-emetụta emume ndị otu egwuregwu ha.
Manchester United ekwuola na Sanchez ga-eyi uwe akara asaa.
Sanchez ga-esokwa na asọmpị ndi Red Devils na otu di iche iche na English premier League akpọrọ FA cup ga-agba n'ubọchị ịrị na isii na ọnwa Januwari.
N'akụkọ yịrị ibeya Henrikh Mkhitaryan a baala otu Arsenal.
Sanchez na Mkhitaryan na ọnụ ogwụgwụ 4
Ka mgbe ọ bara Arsenal na afọ 2014, Sanchez enyela goolu ruru iri isi. Nani Romelu Lukaku, Sergio Aguero na Harry Kane bụ ndị ka ya nye goolu.
Na asọmpi ya niile Sanchez nyere goolu iri asatọ kari ndi eguregwu ọzọ na otu Arsenal.
Emerigo Arsenal ugboro atọ ka mgbe Sanchez kwụsịrị  ịgbaru ha bọọlu.
Mkhitaryan agbaala ndị Manchester United asọmpị ru iri isi na atọ, nyekwa goolu iri na atọ.
Donald Trump na-ekwu okwu ike gbasara ndi mbịabịa
Ụlọ nzụkọ ome iwu US ekwekọrịtala maka itinye aka n'akwụkwọ ka ọrụ malite ọzọ na mba ahụ.
Cheta na ndị Democrat na ndị Republican sere okwu maka itnye aka na ya bu akwụkwọ maka ha ekwekọrịtaghị na ihe gbasara nkpata na mmefu akụ bụ bọjet.
Ndị otu Demokrat kwuru na ndị Republicans kwetara na ha ga-eme nkparịta ụka maka onọdụ ndị mbiambia bị n'ala US.
Ha ga-elebaanya n'iwu nke a na-akpọ Deferred Action for Childhood Arrivals (DACA) n'olu bekee bụ iwu na-agba mgbọ hụ na ndị umuaka ndị mbiabia nwere ike ị bị na US.
Trump na-atụrụ ndị ekwekọrịtara na mmeri ya aka.
Mana ugbua, ọchịchị Trump akabiela iwu ahụ. Nke a pụtara na iwu nke a ga-akwụsi n'ụbọchị ise na ọnwa nke maachị.
Onye na nọchịte anya ndị  Demokrat n'ulọ omeiwu bụ Steny Hoyer arịọla ndị otu ibe ya ka ha lebaa anya na ya bụ okwu.
Maka akụkọ gbasara mmechi Amerika, gụọ:
Rochas na ala Fulani na achụ ehi
Ọtụtụ ndị Imo Steeti akwadoghị ị nye ndị Fulani na-achụ ehi ala
Gọvanọ na-achị Imo Steeti bụ Rochas Okorocha ekwuola na onweghị ala ya ga amaputa maka ndị Fulani na achị ehi n'Imo Steeti. Okwuru nke a unyahụ bụ mkpụrụ ụbọchị Jenụwarị iri abụọ na atọ n'ọwerri, isi obodo Imo Steeti.
Okwuru nke a site n'onu komishiona na-ahụ maka mgbasa ozi bụ ọkammụta Nnamdị Obiaraeri. Ozi ahụ kwuru na onweghị mgbe Gọvanọ Rochas jiri chee echichi  ị nye onye ọbụla ala ndị Imo steeti.
O kwukwara na-asịrị niile ana anụ maka ịnye ndị Fulani na-achị ehị ala ndị Imo Steeti bụ ọrụaka ndị iro nakwa ndị mgbam na ndị ntụ.
Akwụkwọ akụkọ ekwubuola na Gọvanọ Okorocha sị na ya ga-enye ndị na achị ehị ala n'Imo Steeti nke ọtụtụ ndị Igbo katọrọ na ezoghị ọnụ. BBC Igbo gbara mbọ I kwuru Oje ozi Rochas maka mgbasa ozi mana nwaamadị ahụ bawara BBC mba gbanuọ ekwenti ya.
Ka ọdị ugbua, ndị Gọvanọ ndị ọzo n'ala ịgbo ekwuola na ha agaghị amapụta ala ọbụla maka ị nye ndị Fulanị na-achị ehị. Ohaneze Ndị Igbo akabichiela na onweghị onye ga enye ala ndị Igbo maka ịchị ehi.
Na River Steeti, Gọvanọ Nyesom Wike ekwuola na ya nweghị ala ya ji arụ ọrụ ma ya fọkwa nke ya na-enye mmadụ.
Obasanjo chịrị Naịjirịa afọ asatọ na ọchịchị onye kwuo uche ya
Obasanjo chịrị Naịjirịa afọ asatọ na ọchịchị onye kwuo uche ya
Dịka ọtụtụ ndị n'ekwenye na akwụkwọ a Obasanjo degara onyeisiala bụ Mohammadu Buhari na ọ bụ ihe ziri ezi, ụfọdụ ndị akatọla ya, kwuo na Obasanjo bụ onye ama ama n'idegara ndị isiala akwụkwọ.
Ugbua ka anyị were ohere a nyocha ihe ndị pụtara ihe na akwụkwọ a nke Obasanjo zigara onyeisiala Buhari nke ọkpọrọ igwu dịna emeghị nkeọma Gọọmenti etiti,
Enweghị nchekwa/nsogbu ndị ọchị ehi
Enweghị ọganihụ na olile anya
Ọkụ tanka agbala ọtụtụ mmadụ na oge gara aga na Legos
Onyeisi ndị na-emenyu ọkụ na, Legọọsi steeti bụ Rasak Fadipe ekwuola na onweghi onye nwụrụ n'ime ọkụ ahụ gbara n'ehihie ụbọchị 24 Jenuwarị, 2018.
Ọkụ tanka bu mmanụ ruru puku iri atọ na atọ n'ime ya, gbaara ọkụ n'Ojo, Lagos Steeti.
Nke a mere ka ọtụtụ mmadụ na-agbaọsọ ndụ n'ebe ahụ.
Rasak Fadipe gwara ndị ntaakụkọ na "Ozugbo m nụrụ maka ọkụ a ka m kpọrọ ndị na-emenyụ ọkụ dị n'Ọjọ, ha gbatakwara ebe ọkụ a na-ere."
"Mana mgbe anyị ruru ebe a ka anyị hụrụ na ọ bụ mmanụ ụgbọala na-agba ọkụ. Ọ bụ mgbe ahụ m kpọkọtara ụlọọrụ ndị ọzọ na-emenyụ ọkụ ozugbo ozugbo."
Okwu mmanu ugbọala gbara n'uzọ ana-agbakarị
"Ndiuweojii na ndị agha mmiri nyere ndị Lagos State Emergency Management Agency (NEMA) enyemaka ịmenyụ ọkụ ahụ n'elekere atọ na nkeji iri atọ nke ehihe"
Olayinka Ajaba bụ onye nnọchịanya NEMA kwuru na nsogbu nke a sị n'oge ha jị aka na-amịpụta mmanụ ụgbọ ala .
Onye isi ndịuweojii n'Ijegun bụ SP Audu Ibrahim, gwara ndị ntaakụkọ na ha gbaara mbọ hụ na udo di mgbe ya bụ ọkwụ na-agba.
Ugbua, ndi obibi Ijegun Ibasa ekwuola na ha chọrọ ka gọọmentị Lagos steetị guzobe ulọ mmenyụ ọkwụ n'akụkụ ebe ahụ dika NAN sịrị kọọ.
E nịela ndị agha Amerịka nwụrụ na Niger
Ndị agha Amerịka si na ha na-eleba anya na ihe nkiri n'ewu ewu na intanet nke na-egosi ndị nwụrụ anwụ a sịrị na ha bụ ndi agha Amerịka ndị oyi egwu wakporo na afọ 2017 na mba Niger.
Ozi si na mpahara ndị agha Amerika na ahụ maka Afrịka a na-akpọ African command (USAFRICOM) siri: "Anyi na enyocha akara twitter bu ozi a, iji mara ma ọ bụ na ezi na onwere ihe nkiri so ya."
Ha kwukwara na ha agaghị ekwu ihe ọzọ banyere ihe a ma ọ bụrụ na ha emechaghi nyocha.
Na ọctoba 4, 2017, mmadụ iri na abuo ndị agha Amerịka na mmadụ iri atọ ndị agha Niger ka ndị oyi egwu wakporo na Tongo Tongo, bụ obodo di na ọdịda anyanwụ nke mba Niger.
Akụkọ na akọwa na ihe ruru mmadụ iri ise ndị oyi egwu ji ngwa agha dị ichiche, ọkacha ndị a na-akpọ machine gun na rocket-propelled grenade na asụsụ bekee bu ndi kpara arụ a.
Otu onye ndị nchọpụta dere na twitter na ndị oyi egwu a zipuru ihe nkiri a sikọrọ ozu ndị agha Amerịka na otu onye agha meruru ahụ.
Ndị agha a nọ na ọrụ ị nwete akụkọ maka ndị isi ndị otu otu egwu no na mpahara Niger ahu.
Ndị Amerịka nwere ihe ruru ndị agha nari asato na Niger, ụlọ nta akụkọ Hill, bụ ndị buru ozi a na mbụ, kwuru.
Thomas Dennerby di afọ iri ise na isi
Otu egwuregwu Super Falcons nke ala Naijiria enwela onye nkụzi ọhụrụ aha ya bụ Thomas Dennerby.
Onye isi otu egwuregwu bọọlụ na Naijiria bụ Amajụ Pinnick kwuru nke a n'elu Twita.
Super Falcons emeriela na asọmpi iko ụmụ nwanyị Afrika ugboro asaa
Ozigbo ụfọdụ ndị hụrụ egwuregwu bọọlụ n' anya nụrụ nke a ha bidoro na-ekele Pinnick n'elu Twita.
Dennerby bụ onye egwuregwu bọọlụ otu Hammarby na Sparvagens na oge gara aga.
O sokwa na otu ndi egwuregwu bọọlụ ụmụ okorobia dị afọ iri abụọ na otu nke Sweden.
Dennerby rụkwara ọrụ ndị uwe ojii. Bụrụkwa onye nkụzi nke otu Allsvenskan na Hammarby na afọ 2001.
Ndị mmadụ akatọọla akụkọ na-apụta maka ụmụ enwe abụọ a rụpụtara n'ụlọ sayensi n'ihi na ha-sị na ọ ga-adị mfe ị rụpụta mmadụ etu aha.
Oteela ndị agha Naịjirịa ji arụ ọrụ nzọputa na North east
Okwu a pụtara mgbe ndi Amnesty International  kwuru na ndi agha ugbọ elu ala Nigeria jiri ụgbọ elu nke government wee nyere ndi na-egbu mmadụ bụ fulani herdsmen aka ka ha wakpo ndị obodo.
Ha kwuru na akụkọ ahụ bụ asi.
Ndi agha siri na ọ bụ ihe mwute na ndi amnesty kwuru na ha napụrụ ndi numan na obodo ndị gbara ha gburu gburu  ikike diri mmadụ
Onye ihe gbasara ndi agha na ọha na eze di na aka, bu Air Vice Marshal Adetokunbo Adesanya  kwuru na ndi agha bụ ndi azụrụ nke ọma, na ha anaghi anapụ onye ọbụla ikike diri ya.
Odoro anya na onweghị mgbe ndi agha jiri kwado otu ndi Ọchụ ehị na ọgụ ahụ were kọwaa ebubo ndi amnesty dika nke na erijughi afọ.
Adesanya kọwara na ubọchi nke anọ december na afọ 2017, a kpọrọ ndị agha ugbọ elu ka ha gbata ọsọ enyemaka maka ọgu na ada na obodo Numan na Adamawa state, mgbe ha rutere ha hụrụ ọtụtụ ndi mmadụ na emebisi ihe, na agba ụlọ ọkụ.
Ọ gwara ọhaneze na onweghi mgbe ndi agha jiri gbaa ụlọ ọkụ, gbuo mmadụ, ma ọbụ kwado ndi na achụ ehị ka ha daa iwu obodo.
Gọọmenti mba US mechiri n'izu gara ga maka na ndị sineti akwadoghi bọjetị ha
Onyeisiala mba Amerịka bụ Donald Trump emela mgbasa ozi nke mbụ gbasara etu ọchịchị Amerịka si aga kamgbe o were ọchịchị n'afọ 2017.
Trump site na mgbasa ozi ahụ o mere kwuru na ya na-enye ndị otu pati Demokrat ohere ka ha rụkọ ọrụ.
Trump kwukwara na ya chọrọ ka ụlọmkpọrọ a na-akpọ Guantanamo Bay ghere oghe na-eweghachi iwu onye buburu onyeisiala Amerịka bụ Obama nyere ka emechie ya.
Akụnaụba mba Amerịka na-arị elu mana ndị mmadụ anabataghị onyeisiala ha bụ Trump.
Ndị so mee ihe nkiri "Black Panther" goziri omenala Afrịka mgbe ha gara mmeme mbido ya bụ ihe nkiri nke ụlọọrụ Marvel mepụtara.
Ha niile kere ekike mba Afrịka di icheiche maka na ha kwuru sị na ọ dị mkpa igosi Afrịka nke ọma.
Chadwick Boseman bụ onye jere ozi dịka T'Challa, Eze mba Wakanda, bụ onye e ji maka ya mee ihe nkiri "Black Panther", duuru ndị ọzọ nọ n'ihe nkiri a gaa ebe emere mmeme a na Los Angeles.
Ndị dịka Lupita Nyong'o, David Oyelowo, Daniel Kaluuya, Michael B Jordan, Danai Gurira na Angela Bassett kere ekike ndị Afrịka.
N'akwụkwọ eji gwa ndị mmadụ maka mmeme a, e dere sị ha jikere ka "ndị eze Afrịka".
David Oyelowo bụ nwa afọ Naịjirịa na Nwunye bụ Jessica so bịa emume a
Janeshia Adams-Ginyard nọchitere anya Danai Gurari dịka Okoye Dora Milaje na ihe nkiri a
Lupita Nyong'o bụ onye Kenya nweterela ihe nrite ndị na-eme ihe nkiri a na-akpọ Oscar
Chadwick Boseman bụ onye mere ka T'Challa n'ihe nkiri a
Danai Gurira bụ nwa afọ Zimbabwe mere ka Okoye Dora Milaje n'ime ihe nkiri a
Ọ ga-adị mma ka ndị ome ihe nkiri ndị ọzọ na Hollywood bido ije omume ha a?
Ndị akwụna nọ na Benin
Izupu ụmụnwaanyị n'ala Naijirịa na-eweta nwute nye ndị gọọmentị Naijirịa
Ndị ụweojii nọ na Spain  anwụchiela mmadụ iri na otu ndị asi na-atụ mgbere akwụna.
Akụkọ kwukwara na ha ji ụfọdụ ụmụ nwaanyị Naijirịa ezupuru n'obodo akpa ego.
Anwụchiri ha na obodo akpọrọ Zaragoza ebe ndị uwe ojii zọpụtara umu nwaanyi iri na isii emere ohu mmetọ ahụ.
E ji ọtụmọkpọ yi ha egwu n'ekwenti.
A manyere ha iwu ikwụ ụgwọ akpakọtara ejị si na Naijirịa zupu ha.
Aghọriri ụmụnwaanyi ndịa n'ikwete na ha ga-ebi ndụ kacha nma na yuropụ
E kwuru na ndị otu a nwere njikọ na Italy,Germany nakwa Denmark.
Onyeisi ala US bụ Donald Trump kwuola na ya nwere 'nnukwu mkwayere ugu nye ndị mba Afrịka
N' akwụkwọ ozi, ngalaba 'US Department' tinyere na websait ha, ha kwuru sị:  " Yunaited Steeti  na-enwe obi mwute n' iyi ọrụ nke onye ndu ndị na- ama gọọmenti Kenya aka n'ihu bụ Raila Odinga duru onwe ya ka ọnwa Jenuwari gbara ịrị atọ.
"Anyi na-ajụ agwa ọbụla nke megidere Iwu ala Kenya.
"A họpụtara Uhuru Kenyatta dịka onyeisi ala Kenya ka ọnwa Ọctoba afọ 2017 dị iri abụọ na ntuliaka nke ụlọikpe kachasị elu na Kenya kwadoro.
"Onye ọbụla nwere mkpesa ọbụla  kwesiri isoro usoro iwu ala debere."
US katọkwara otu gọọmentị Kenya siri mechie ụlọ ntaakụkọ na Kenya si, na ohere onye kwue ka ọ dị ya dị mkpa na ọchịchị onyekwueuche ya, ma rịọ ka ndị ndu na ndị a na-achị na Kenya bido mkparịta ụka maka ịkpa udo na  ịdịnaotu.
N' otu aka ahụ, otu EU kwuru na iyi ọrụ Raila Odinga duru onwe ya megidere iwu ma katọkwa mmechi gọọment Uhuru Kenyatta mechiri ụlọ ntaakụkọ atọ.
Cheta na Gọọmenti etiti mechiburu ụlọọrụ ngosi TV atọ maka na ha  gbasara ozi gosịrị Raila Odinga ebe ọ na-edu onwe ya iyi ọrụ ma kpọkwa onwe ya onyeisiala mba Kenya, ebe ulọikpe Kenya akwụsịrị mmechi ahụ ụbọchị Wenesde.
kansa akpamamịr na-aka egosi oge ụmụnwọke ruru afọ iri anọ
Ọnụọgụgụ ụmụnwoke na-anwụ site n'ọrịa kansa akpamamịrị akarịala ọnụogụgụ ụmụnwaanyị na-anwụ site n'ọrịa kansa ara dịka nchọpụta siri kwuo na mba UK.
Ụmụnwoke na-aka nka pụtakwara na ọtụtụ ka na-enweta mana anwụ site n'ọrịa ahụ.
Ndị nyocha gbasara ọrịa kansa nọ na mba UK kwuru na nchọpụta na ọgwugwọ a na-eme maka kansa ara na-amịta mkpụrụ ebe itinye ego gbasara kansa akpamamịrị umụnwoke ga-enyekwa aka.
Nchọpụta ọnụọgụgụ pụtara site n'afọ 2015 gosiri na mmadụ 11,819 nwụrụ site na ọrịa kansa akpamamịrị ebe mmadụ 11,442 nwụrụ site na ọrịa kansa ara.
Kansa akpamamịrị kachasị n'ụmụnwoke nọ na UK
Ndị ọrụahụike ekwuola na nchọpụta n'oge kachasị mkpa iji gwọ akpụ kansa.
BBC Igbo gbara Dọkịnta akpọrọ Remi Ajekigbe ajụjụ ọnụ,o kwuru na ọrịa kansa ara ka egbu karịa ọrịa kansa akapamamịrị na Naijirịa.
O kwukwara na ebe nsogbu na dịkari bụ na ụmụnwoke anaghị bia nyocha ahụ n'oge.Ha na bia mgbe ihe ọ ka njọ.
"A na-agagharị na-akuziri ndị mmadụ n'ulọ akwukwọ,chọọchị,ulọakụ na ebe ndị ọzọ maka ọria Kansa nakwa ka esi egbochi ya".
Emume ndị a ka a ga-eji nabata ụbọchị nrụbama ibuso agha ọrịa kansa bụ Februwarị anọ.
Tinubu ebe ọ nọ na ọgbakọ ndị otu ya bụ APC na ntuliaka nke afọ 2015
'Edemede ahụ bụ nke aghụghọ'
Onyeisi otu nọ n'ọkwa ọchịchị nke a na-akpọ, 'APC' bụ Bola Ahmed Tinubu  ekwupụtala okwu maka ihe edemede Obasanjo degara Buhari.
Ọ sị na Obasanjo na-egwu 'egwuregwu ndọrọndọrọ' n'edemede ahụ.
Ọ sị na ebe ha abụọ bụ ndịchịrị n'okpuru ndị agha, Obasanjo kwesiri ịkpọ ya n'azụ dọọ ya aka na ntị kama ị gwa ya n'ihu ọha.
O ruola izuụka abụọ Obasanjo degara Buhari edemede ahụ na-asị ya ritue n'ọkwa,ghara ịzọ  ọchịchị na afọ 2019.
Ọ sị na ọbụrụ n'obi dị Obsanjọ ocha, o kwesiri ịkpọ onyeisiala Buhari n'akụkụ gbaa ya izu.
O kwuru nke a ebe ndị ntaakụkọ gbara ya ajụjụ ọnụ na Owere (Owerri) ka ọ na-akwado ịga mmemme nkwanye ugwu Alex Ekwụeme.
Onye na-ahụ maka mgbasa ozi onyeisi ala Naijiria  bụ Garba Shehu ekwuola na ọ bụ ihe ọjọọ ịkpọ Muhammadu Buhari onye 'ogbuọchụ' maka ọtụtụ mmadụ e gburu na Benue steeti.
Shehu kwuru na ndị Naijiria kwesiri ikwanyere onyeisi ala ugwu maka na Buhari bụ onye na-eche ndu ha niile.
Mana nwere ndị kwe ma ndị ekweghị na mkparịtaụka BBC na-aka ndị okaiwu dị icheche nwere gbasara okwu ahụ.
Femi Falana bụ onye okaiwu gwara BBC Igbo n'elu ekwentị na Buhari bụ onye megburu onwe ya.
"Aka o ji achị Naijiria esighị ike chacha. Ihe a butere n'oge o kwesịrị ibilite ịhụ maka nkwụsị ogbugbu mmadụ na Benue, onweghị ihe o mere."
"Ọ dị zị ka Buhari amaghị ihe na-eme n'obodo anyị. Ọ maghị na ihe emebiala. Ke kọ sị bụ na ndị a na-egbu mmadụ na Benue, mana onweghị onye ọbula ndị a jidere?"
Mgbe BBC jụrụ Falana ma o chere na dịka ụfọdụ ndị mmadụ na-ekwu na onyeisi ala asọchitere  ndị na-achị ehi nke butere nsogbu ahụ jiri aga n'ihu.
Falana kwuru na "Ebubo nke a enweghị isi! Chete n'oge ọchịchị onyeisi ala oge gara aga bụ Goodluck Jonathan, n' etiti afọ 2012 na 2016, e gburu mmadụ karịrị puku abụọ. N'oge Obasanjọ, e gburu mmadụ karịrị puku ịrị abụọ n'ime ọgụ dị ichiche."
Falana kwukwara na "Ihe a na-eme n'ala Naijirịa bụ nsogbu obodo dara ada. Ọ bụghị maka ọchịchị Buhari."
Mana onye okaiwu bụ Lanre Lasisi  ekwetaghị n'okwu Falana kwuru.
N'okwu ọnụ ya, "Ke ka o si bụrụ na oge ọbụla ndị na-achị ehi gburu mmadu, onweghi onye a na-ejidere? Mana ugbua mgbe ha gburu ndị Fulani na Gboko, ndị uweojii e jidela ndị e chere na ha mere ihe ọjọọ nke a?"
Maka nkatọ a na-akatọ Buhari, Lasisi  gwara BBC na ndị Naijiria enwerela Buhari ndidi ebe ọ dị ukwu, na nsogbu dị ekwezịghị ha edi.
N'okwu ya, onye ọkaiwu ọzọ bụ Chukwuemeka Eze rịọrọ ndị Naijiria ka ha nwere Buhari ndidi.
Eze kwuru na "Ọ dịzị n'aka ndị uwe oji na ndị agha ị kwụsị ihe ọjọọ gbasara ogbugbu mmadụ na eleghị anya ma ọbụ onye Fulani ma ọ bụ onye agbụrụ ndị ọzọ."
Lafia Dole bụ aha agha ebidoro ibuso Boko Haram kamgbe afọ 2015.
Onye bụ nwunye dibia na-ahụ maka ahụike onyeisi otu Boko Haram bụ Rabi Abu-Yasir chiliri ndị agha Naịjirịa aka elu ụbọchị Satodee abalị atọ nke ọnwa Febuwarị dịka ha naebu agha a na-akpọ Lafia Dole.
Onye nchịkwa agha Lafia Dole bụ Major General Rogers Nicholas kwupụtara nke a oge o nyefere ụmụnwaanyị na ụmụaka dị mmadụ iri asatọ na abụọ ha gbapụtara n'aka ndị Boko Haram ma nyefee ha n'aka ndị ọrụ nchekwa na Borno steti.
Rabi gwara ndị ntaakụkọ na di ya bụ dibia na-elebanye anya n'ahụike onyeisi Boko Haram bụ Abubakar Shekau.
O kwuru na a gbapụtara ya ụbọchị Fraide dịka ndị agha Naịjirịa chụpụrụ ndị Boko Haram nọ nime ọhịa Sambisa.
Dịka ọ na-ekwupụta ka ya na ihe si gaa, Rabi kwuru na ọ masịrị ya etu esi na eledo ya anya maka ọkwa ọ nọ dịka nwunye dibia Shekau.
N'okwu ya, "Dị m, abu-Yasirbụ dibia Shekau, ọ na-eledokwa ndị ọzọ ahụ na-adịghị ma na-emekwa iwe ahụ."
Etu esi eme m Rabi dịka nwunye dibia Shekau
"Ụdị nri m na-eri dị iche n'ihe a na-enye ụmụnwaanyị na ụmụaka ndị ọzọ nọ n'ogige ahụ."
Anyị tara ahụhụ n'aka ha, ha dọkwara anyị aka na ntị na ndị agha Naịjirịa ga-egbu onye ọbụla nyefere onwe ya n'aka ha."
Ana chosi Shekau ike na Naịjirịa ugbua.
"Ha gwara anyị oge ọbụla ka anyị nọnyere ha ma rube isi nye ndị otu ha, mana ndị agha Naịjirịa na-eledo anyị anya na-abụghị ihe ndị Boko Haram gwara nyị."
Rabi toro ndị agha Naịjirịa maka mgbapụta agbapụtara ha ebe ọ kpọkuru ndị a tọrọatọ bụ ndịka nọ nime ọhịa ka ha pụta bịa nyefee onwe ha n'aka ndị agha.
Nichola bụ onye nchịkọta agha Lafia Dole kọwara na Rabi sọ na mmadụ iri asatọ na anọ ndị agha gbapụtara.
O kwuru na mmadụ asatọ nime mmadụ iri asatọ na anọ ahụ agbapụtara na-anata ọgwụgwọ n'ụlọọgwụ ndị agha elu Naịjirịa.
Onye nchịkota ahụ kwuru na ndị ahụ a tọrọ na-agabiga ntaramahụhụ di egwu n'aka ndị Boko Haram.
Nicholas mere ka a mata na a gbapụtara ndị ahụ site n'aka ndị Boko Haram,chụpụb ha ma nọchie isioche Shekau dị n'ọhịa Sambisa.
Rochas Okorocha wepụtara ụlọọrụ na ahụ maka aṅụri nke nwanne ya nwaanyị bụ onye ndu.
Gọvanọ Imo Steeti bụ Rochas Okorocha eweliela iwu ahụ o tinyere maka ndị ọrụ bekee ịbia ọrụ abalị atọ n'izuụka.
Okorocha kwuru nke a mgbe ya na ndị ntaakụkọ zukọrọ ka ọ na-akwado ime mmemme o ji echeta na ụmụ akwụkwọ n'Imo steeti anọọla afọ asaa ma akwụghị ụgwọ akwụkwọ.
Rochas machiri ịkwụ ụgwọ akwụkwọ n'Imo steetị mgbe ọ banyere n'ọchịchị.
Ọsị na ndị ọrụ ga-amalite ịga ọrụ ụbọchị ise n'ime otu izu site n'ụbọchị mbụ n'ọnwa Machị maka na ọtanisi nke jibu obodo Naịjirịa ebeela.
Ọtụtụ mmadu na-ebo Ibrahim Idris na ndi uwe ojii na ha enweghị ike ị kwusị ọgbaghara na Naijiria
Ha sị na Idris enweghị ike ibelata ogbugbu ndị mmadụ na mpụ ndị ọzọ na-ari elu na Naịjirịa ugbua.
Ha kwukwara ka onyeisi ala tinye onye uwe ojii ọzọ ga-arụ ọrụ dịka o kwesịrị.
Mkpebi a ndị omeiwu mere sotere oku Nuhu Damburam bụ onye otu APC na-anọchite Kano, kpọrọ maka mkpa ọ dị  ilebanya na mkpamkpa  ndị agboro ndọrọndọrọ na-akpazi na Kano steeti.
O boro ebubo na ndị uweojii na ndị ọrụ nchekwa anaghị eme ihe ọbụla doro anya maka ọgbaghara jupụtara na'Naijiria ya.
Cheta na izu ole na ole gara aga, Sineeti kpọrọ Ibrahim Idris  oku ka ọ bia kọwara ha ihe mere ọ nwụchibeghị ndị na-achị ahụ wakporo Steeti Benue ma gbuo mmadụ iri asaa na atọ.
Ụlọụka St Philip Catholic Church Ozobulu
Ndị ji egbe gara ụka na St Philip Catholic Church, Ozobulu gbagbu mmadụ iri na atọ biara ụka n' ọnwa Ọgọstụ afọ 2017
Chukwujekwu Eze kwuru n'ụlọikpe ukwu dị na Nnewi, Anambara Steeti na a kpọrọ ya n'ọrụ imemila otu nwoke bụ Aloysius Ikegwuonwu nke ama ama dịka, 'Bishọp' mana ya ekweghị n'ihi na ya achọghị inweta ego site n'ịkwafu ọbara.
Ndị ji egbe gbagburu mmadụ iri na atọ ndị biara ụka na, St Philip Catholic Church, Ozobulu n'ọnwa Ọgọstụ afọ 2017.
"Anyị chọrọ udo na ikpe zuru oke"
Chukwujekwu Eze kwuru sị: "O nwere otu nwa nwoke aha ya bụ Okpanda onye gwara m na ha chọrọ ịga be 'Bishop' n'Ozubulu ga rụọ ọrụ.
"A jụrụ m ya ụdị ọrọ ọ bụ, ya agwa m na Bishop ji ndị mmadụ ụgwọ na Saụt-Afrịka, na ha chọrọ ịga be ya gbagbuo ihe niile dị ndụ.
"A jụrụ m ya onye zigara ha, ya asị na ọ bụ Obrocho. Mgbe m kwulitere ya, Okpanda, kwuru na ọ ga-enyere m aka ma ọ bụrụ na m soro gaa ọrụ n'ụlọ Bishọp. Agwara m ya na achọghị m ịkwọ aka ọbara."
Eze gara n'ihu kwuo na ọ bụ mgbe ọ gara ịza oku Okpanda kpọrọ ya n'ụlọ ya ụbọchị so ụbọchị ahụ ka ọ hụrụ Dobby (Onyemaechi Mbanefo), otu na ndị eboro ebubo na ha kpara mkpamkpa ahụ, ha abụọ ndị gbara mbọ rịọ ya ka o soro gaa ije ahụ mana o kweghị.
Ndị e boro ebubo na ọ bụ ha kpara nkata ghọrọ ngịga n'okwu mkpamkpa ahụ mere bụ: Onyebuchi Mbanefo, 46, Chukwudi Ugwu, 30 na Great Chinedu Akpunonu, 44.
E jidebeghị ndị ọzọ e kwuru na ha soro mee mpụ a.
Aruziwela ahịa Timbershade gbara ọkụ
Uru ọmụgwọ bara n'omenala Igbo
Egbuola ndịagha Naịjirịa abụọ na Plateau
Achụpụla Jose Mourinho bụ onye nchịkọta Manchester United n'ọgbọ egwuregwu ihe ruru ugboro asaa kemgbe o ji bịa ọrụ na England
Onye nchịkọta otu Manchester United bụ Jose Mourinho ekwuola na o kwesịrị inweta ihe nrite maka na akparamagwa ya agbanweela.
Okwuru sị na o sitere n'ịbụ onye a na-amakarị ikpe ma chụpụ n'akụkụ ọgbọ egwuregwu, bụrụzịa onye a na-anaghị achụpụ (ikpeazụ achụpụrụ ya bụ Septemba 23 nke 2017).
Mourinho kwuru sị na ọbụzị otu n'ime ndị nchịkọta na-akpa agwa ọfụma n'ime Premier League.
"E kpebiela m na m ga-agba mbọ inweta ihe nrite a na-enye onye nchịkọta kacha kpaa agwa ọfụma n'ọgbọ egwuregwu,
"A naghị m egwu egwu - akwadoro m onwe m, obi dị m ụtọ nke ukwuu. Atọhapụchabeghi m onwe m n'iwe oke iwe, ịchịkwa onwe m, n'ime otu egwuregwu. Ezuchaghị m oke.
"Enwere ihe nrite buru ibu - onye kacha mee ọfụma n'izu, onye nchịkọta nke ọnwa, nke a na nke ọzọ - ha were otu nye onye kacha kpaa agwa ọfụma n'ọgbọ egwuregwu.
Ha mekwaa ka ọ bụrụ refrii nke anọ ga-ebinyeaka. Obi kara m na aga m emeri."
Ozị na-eru BBC nti ugbua na-ekwu na ụgbọelụ ndị Russia e jị ebu ndị njem adaruola ala ihe dị ka kilomita iri asatọ ọ hapụchara Moscow.
Ụgbọelu a bụ nke ndị Saratov anụ bụ An - 148 safuru n'ikuku ka ọ nọ n'ụzọ obodo a na-akpọ Orsk.
Akọkụ ndị Interfax kwụrụ n'ụgbọelụ a kuririakuri n'obodo Argunovo nke bụ na onweghị onye a na-atuanya ịpụta na ya.
Mmadụ isii ndị na-elekọta ya bụ ụgbọelụ anya so n'ime ya.
Anyi ka ga ewetara ụnụ ozi maka ihe ma anyi nweta ya.
Neymar siri otu bọọlụ Barcelona gawa PSG
Neymar siri otu bọọlụ Barcelona gawa PSG
Dịka a na-akwado igba asọmpi Eufa Champions nke agba iri na isii n'ime izuka a, ebe ndị Real Madrid ga-ezute ndị Paris Saint-Germain.
Onye na-agbara Madrid bọọlụ bụ Dani Carvajal kwuru na onweghi "ọgwụ" nwereike igbochi Neymar, dịka ọ na-atụ anya ka Neymar laa ezụmike n'otu ụbọchị.
Neymar dịka ihe iyi egwu nye ndị Madrid dịka ha na-aga izuta ndị PSG n'asọmpi ụkwụ nke mbụ.
Carvajal, onye na-agaghị agba bọọlụ nke mbụ a si; "Mgbe gị na Neymar na-amaka bọọlụ, o nweghi ụdị ọgwụ ọbụla pụrụ igbochi ya emela nke ọma."
Ọ sikwa ka ndị Madrid "Nwe olileanya ka ọ [Neymar] ghara ị nọ n'ụbọchị ọma ya"
O kwuru na amabeghi onye ga-eme nke ọma n'asọmpi ahụ ga-adị n'etiti ndị otu abụọ ndị a.
Maiduguri dịna Naịjirịa bụ ebe agha kacha adaụda
Maiduguri dịna Naịjirịa bụ ebe agha a kacha adaụda
Onyeisiala Nịajirịa bụ Mohammadu Buhari ekwuola oge niile na emerịela ndị otu Boko Haram mana nyocha BBC mere n'egosi ihe dị iche
Nyocha ndị BBC Monitoring gosiri na otu ahụ egbuola ndị mmadụ karịrị narị itoolu n'afọ 2017 karịa ndị ha gburu n'afọ 2016.
Ha mere nwakpo n'esepughi aka n'ime afọ nke megidere ihe Buhari kwuru na asụpụla ha.
Anyị achịkọtala ọnụọgụgụ ndịa n'ime mapụ nke na-egosi ụdị nwakpo Boko Haram na-eme, ebe ndị ha wakporo na ọnwa nke kachasị njọ
Kedu ndị bụ Boko Haram?
Boko Haram malitere ibuso Gọọmenti Naịjirịa agha n'afọ 2009 n'ebum n'obi ihiwe Islamic Caliphate na mpaghara ọdịda anyanwụ Afịrịka.
Olekwasịrị anya na mpaghara ọwụwaanynwụ-ugwu nke Naịjirịa ebe ọgbaghara a gburula mmadụ puku narị abụọ, chụpụkwa ndị ruru nde abụọ n'ụlọ ha
Maiduguri dịna Naịjirịa bụ ebe agha a kacha adaụda
Boko Haram nke onyeisi ya bụ Abubakar Shekau kpọrọisi ala nye otu Islamic State (IS) na Maachị 2015
Boko Haram kewara n'ime otu dị icheiche n'ọgọsụtụ 2016 mgbe IS kwuru na ewepụla Shekau dịka onyeisi
Onye ntaakụkọ lekwasịrị anya na Naịjirịa bụ Andrew Walker gwara ndị BBC Monitoring na ọdịghị mfe ịgbakọ wakpo niile ha nwere maka ụdị ntaakụkọ ọdịnaala nke Naịjirịa
BBC Monitoring nyochara akụkọ ndị ntaakụkọ ọdịnaala na nke ndị mba ndị ọzọ wepụtara maka nwakpo emere n'afọ 2016 na 2017 nke nyere nkọwa ụdị na ebe ndị Boko Haram wakporo
Ọnụọgụgụnwakpo na-arị elu n'ọtu ebe
Akụkọ kwuru na Boko Haram mere nwakpo dị otu narị na iri ise n'afọ 2017, nke karịrị ndị ha meburu n'afọ ndị gara-aga dị otu narị na iri abụọ na asaa
Ebe ha mere nwakpo karịsịa n'ọnwa Jenụwarị, nke megidere ihe onyeisiala Buhari kwuru na ha nwụọla
Ndị otu a na-awakpo otu ebe kamgbe afọ abụọ gara-aga.
Naịjirịa bụ ebe akacha wakpo n'afọ 2016 na 2017 dịka Borno Steeti bụ ebe nwakpo a bidoro. Mba Nijee nwetara nwakpo kachasị obere
Ha wakporo mba ndị ọzọ dịka kameruun, Chadị na Nijee n'afọ 2017
Akụkọ kwuru na Boko Haram jịrị ngwaagha mee nwakpo iri itoolu, ebe ha jịrị ogbunigwe mgbagbuonwe wakpo ugboro iri ise na itoolu n'afọ 2017
Ebe nwakpo ha na mpaghara Kameruun na Chadị karịrị na ndị ha jiri nwaagha mee n'afọ 2016.
N'ime ozi a, Naịjirịa nwetara nwakpo ejiri ogbunigwe mee dị iri na itoolu n'afọ 2016  na nke dị iri atọ na asatọ n'afọ 2017, ebe Kameruun nwetara ihe yiwere ya n'ọnụ ọgụgụ
ogbunigwe mbagbu onwe karịrị na mpaghara Maiduguri nke Naịjirịa.
Ọnụ ọgụgụ ndị egburu na-arị elu
Ndị Boko Haram gburu ihe karịrị mmadụ narị itoolu na iri isii na asaa n'afọ 2017, nke karịrị mmadụ narị itoolu na iri n'afọ 2016.
Ebe akacha gbue ndị mmadụ na Maiduguri n'afọ 2017 dịka ndị mmadụ agbala ọsọ ndụ
Ebe ndị ọzọ egburu ndị mmadụ bụ n'ime obodo Magumeri, Konduga, Damaturu na Mubi
Ọtụtụ ndị mmadụ Boko Haram gburu n'afọ 2016 na 2017 bụ ndị bi n'ime obodo n'akwa ndị agha
Ndị Boko Haram na-aga n'ịhụ n'ịwakpo ụlọ ndị alakụba n'akwa ndị gbara ọsọ ihe ize ndụ (IDPs)
Ihe jịkọtara Boko Haram na IS
A matabeghị ihe jịkọtara Boko Haram na IS
Nanị nwakpo iri na atọ n'ime nwakpo dị otu narị iri ise na otu bụ ihe ndị IS kwetara n'ọbụ ha mere
Nke a nwere ike ị bụ maka agha ndị agha Sirịa na Ịraakị busoro ndị IS nke mere ha jiri gbafuo n'ebe ha kpọrọ ụlọ ha n'afọ 2017.
Dịka otu ndị Boko Haram siri akpa agwa mere na IS enweghị ike ịkọrọ n'ọbụ mere ụfọdị nwakpo ha na-eme.
Gịnị mere Boko Haram jiri esionwu?
N'ime afọ anọ, ndị mmadụ akatọọla ndị isiagha naịjirịa maka akwadoghi ndị agha nkeoma ibuso ndị Boko Haram agha
Nke a nwere ike igbanwe n'afọ 2018 dịka ndị mba Amerịka ekwetala iresi ndị Naịjirịa Ngwaagha
Tupu oge ahụ eruo, otu a ka na-akpa ike na-iyi ndụ egwu dịka Tomi Oladipo onye ntaakụkọ BBC Afịrịka kwuru.
Ndị agha Naịjirịa na-ahụsi anya n'ibuso ndị Boko Haram agha
"Agbanyeghị okwu ndị Gọọmenti Naịjirịa n'ekwu na ha emeriela Boko Haram, ndị otu a ka na-awakpo na eyi ndụ ndị Naịjirịa bi na mpaghara ọwụwanynwụ ugwu n'akwa mpaghara Chadị" dịka o kwuru
Oladipo kwuru na Boko Haram na-ezoezo nke mere o jiri dị ike n'ibu agha rute ugbua
"N'ime ọtụtụ afọ ike ndịa nwere ịbata n'ime obodo soro ndị mmadụ biri n'akwa izo onwe ha n'ime obodo bụ ihe nyere ha aka n'ịkpa ike dị egwu" Oladipo kwuru.
Boko Haram egbuola ihe karịrị mmadụ puku iri abụọ ebe ha chụpụrụ mmadụ ruru nde na mpaghara Naịjirịa, Chadị kamgbe ha malitere n'afọ 2009.
Boko Haram egbuola ihe karịrị mmadụ puku iri abụọ ebe ha chụpụrụ mmadụ ruru nde na mpaghara Naịjirịa, Chadị kamgbe ha malitere n'afọ 2009.
Ụlọikpe ukwu nke Naịjira amalitela ikpe ndị Boko Haram ruru otu puku akpọchiri ọtụtụ afọ ikpe nke abụọ n'ụbọchị taa n'ọdọ ndị agha dịna Kaịnji, ebe a na-atụ anya na ha ga-awụcha nụlọikpe ọdịnala.
Ndị ụlọikpe kwuru na a ga-ama ndị a ikpe n'ihu ọha dịka ndị otu na-ahụ maka ugwu ruru mmadụ n'akwa Amnesty International katọrọ ikpe nke mbụ.
Ikpe nke a bụ nke kachasị n'ikpe a na-ama ndị na-eyị ndụ ekwu n'ala Naịjirịa.
Ihe karịrị ndị ọkaịkpe anọ ga-ekpe ndị a ikpe n'ụlọ mkpọrọ ndị agha.
Ihu foto ndị Boko Haram a na-achọ achọ
A kwụsịrị ikpe n'ịme ọnwa anọ gara-aga, iji nye ohere ka ndị nchekwa mee nyocha gbasara ndị Boko Haram. dịka Mịnịstịrị na-ahụ maka ikpe ziriezi kwuru.
N'ọnwa ọktoba 2017 bụ mgbe ikpe a malitere, amara mmadụ iri anọ na ise ikpe ị ga mkpọrọ afọ atọ rue afọ iri atọ na otu, ebe atọhapụrụ ihe karịrị mmadụ narị anọ maka nweghi ihe aka ebe megidere ha.
A na-atụ anya ị ma kwa ọtụtụ ndị otu a ndịọzọ ikpe n'ọge n'abịa abịa. n
Cheta na ndị Boko Haram egbuola ihe karịrị mmadụ puku iri abụọ ebe ha chụpụrụ mmadụ ruru nde na mpaghara Naịjirịa, Chadị kamgbe ha malitere n'afọ 2009.
Ndị Boko Haram a nwụchiri n'afọ 2009
Boko Haram egbuola ihe karịrị mmadụ puku iri abụọ ebe ha chụpụrụ mmadụ ruru nde na mpaghara Naịjirịa, Chadị kamgbe ha malitere n'afọ 2009.
Boko Haram egbuola ihe karịrị mmadụ puku iri abụọ ebe ha chụpụrụ mmadụ ruru nde na mpaghara Naịjirịa, Chadị kamgbe ha malitere n'afọ 2009.
Ụlọikpe ukwu nke Naịjira amalitela ikpe ndị Boko Haram ruru otu puku akpọchiri ọtụtụ afọ ikpe nke abụọ n'ụbọchị taa n'ọdọ ndị agha dịna Kaịnji, ebe a na-atụ anya na ha ga-awụcha nụlọikpe ọdịnala.
Ndị ụlọikpe kwuru na a ga-ama ndị a ikpe n'ihu ọha dịka ndị otu na-ahụ maka ugwu ruru mmadụ n'akwa Amnesty International katọrọ ikpe nke mbụ.
Ikpe nke a bụ nke kachasị n'ikpe a na-ama ndị na-eyị ndụ ekwu n'ala Naịjirịa.
Ihe karịrị ndị ọkaịkpe anọ ga-ekpe ndị a ikpe n'ụlọ mkpọrọ ndị agha.
Ihu foto ndị Boko Haram a na-achọ achọ
A kwụsịrị ikpe n'ịme ọnwa anọ gara-aga, iji nye ohere ka ndị nchekwa mee nyocha gbasara ndị Boko Haram. dịka Mịnịstịrị na-ahụ maka ikpe ziriezi kwuru.
N'ọnwa ọktoba 2017 bụ mgbe ikpe a malitere, amara mmadụ iri anọ na ise ikpe ị ga mkpọrọ afọ atọ rue afọ iri atọ na otu, ebe atọhapụrụ ihe karịrị mmadụ narị anọ maka nweghi ihe aka ebe megidere ha.
A na-atụ anya ị ma kwa ọtụtụ ndị otu a ndịọzọ ikpe n'ọge n'abịa abịa. n
Cheta na ndị Boko Haram egbuola ihe karịrị mmadụ puku iri abụọ ebe ha chụpụrụ mmadụ ruru nde na mpaghara Naịjirịa, Chadị kamgbe ha malitere n'afọ 2009.
Ndị Boko Haram a nwụchiri n'afọ 2009
Uefa bụ otu na-achịkọta egwuregwu bọọlụ na mba dịna Europe niile
Uefa bụ otu na-achịkọta egwuregwu bọọlụ na mba dịna Europe niile
UEFA agwala ndị ogbu bọọlụ ka ha kpuchie ndị na-agba bọọlụ maka ihe oke imerụ ahụ site n'ịta onye ọbụla mere ihe nwereike imerụ mmadụ ahụ.
Ha kwuru nke a site n'ihe nrụtụaka onye nchịkọta bọọlụ ndị Manchester City bụ Pep Guardiola ka ndị na-egbu bọọlụ chịkọta ya nkeọma mgbe e merụrụ onye bọọlụ ya bụ Leroy Sane ahụ n'ọnwa Jenụwarị.
UEFA gwara ndị ogbu bọọlụ na ha nwere ọrụ ichekwa ugwu egwuregwu bọọlụ.
"Anyị chọrọ ka ndị ọgba bọọlụ gbaa bọọlụ, ya mere a ga-echekwa ha nkeọma" dịka onyisi ndị ogbu bọọlụ bụ Pierluigi Collina kwuru.
"Anyị achọghị i tinye ndụ onye bọọlụ ọbụla na nsogbu nihi mmerụ ahụ nke egwuregwuike kpatara ama ama mee  maọbụ nke amaghị ama."
Ndị ọgba bọọlụ kwesiri ịkwanyere onweghị ha ugwu.
Ọtụtụ ndị ụmụakwụkwo na nne na nna ha
Mwakpo egbe aha bidoro ebe elekere abụọ n'ehihe unyaahụ
Otu nwata akwụkwọ akwụsiri akwụkwo n'ike agbaguola ụmụakwụkwọ ibe ya na ụlọakwụkwọ Marjory Stoneman Douglas na Florida.
Akụkọ sị na ụmụakwụkwọ ndị fọrọ zoro onwe ha n'ime mpịo nkụzị ha ka mwakpo a na-eme.
A nwụchiri onye ọgba egbe nke ahụ, onye nke e nyere aha ya dịka 'Nikolas Cruz', nwata gbara afọ iri n'itoolu. A hụru ọtụtụ egbe ndị ọzọ o ji.
Ụmụakwụkwo na ọtụtụ ndị nkuzi ha so na ndị nwụrụ, ebe mmadụ ruru iri na anọ na-anara ọgwụgwọ n'ụlọọgwụ maka mgbọ metụtara ha.
Otu onye ibe Cruz si na ọ bụ onye ọ na-ahịa ahụ ijideta iwe ya.
Ka nke a mechara, ndị nne na nna cheruru mgbede, ihe ruru elekere asaa iji mata ma ụmụ ha anwụrụ anwụ ka ha adịndụ.
Anwụchiri Cruz, onye mere ihe nke a, ka ọ nọ n'akụkụ ụlọ akwụkwo ahụ. Ndị uweoji kwuru na ụfọdụ ndị ụmụakwụkwọ ma onye obụ mgbe mwakpo ahụ na-aga.
Otu onye ibe ya n'ụlọ akwụkwọ ahụ sị na a ma nwata ahụ bụ Cruz, ama dịka onye na-ekwu okwu egbe mgbe niile.
Nke a bụ ugboro iri na asato a na-enwe mwakpo egbe n'ụlọakwụkwo Amerịka n'afọ a.
Lekwa ihe ndị mmadụ na-ekwu maka ya n'elu igwe okwu Twitter:
Ndị uweojii na-achọ ọtụtụ ndị ntọ ndị ọzọ
Ndị uweojii na Delta steeti egbuola otu onye a na-ebo ebubo na ọ bụ onye ntọ aha ya bụ Augustine Agulegbu.
Ha kwuru na Augustine Agulegbu bụ otu n'ime ndị otu Don Waney bụkwa onye ndị uweojii gbaburu n'ọnwa Janụwarị n'afọ nke a.
Ndị nche obodo pụrụiche bụ Department of State Services n'olu bekee kwuru na ha wakporo Agulegbu na New Sapela Road n'ime Delta steeti ebe a gbagburu ya.
DSS kwukwara na onye ọzọ ha na achọ ugbua bụ otu nwoke akpọrọ Emenike.
Emenike bụ otu n'ime ndị Gọvanọ Rochas Okorocha mmere mgbaghara.
Evans bụ onye ntọ mmadụ tọrọ ọtụtụ mmadụ
Nke a ọ ga-ebute udo?
Otu nwoke bi na Delta steeti aha ya bụ Ted Ugbovo gwara onye ntaakụkọ BBC Igbo na ogbugbu ha gburu Augustine Agulegbunjọ enweghị ihe ọpụtara.
Ted kwuru: "Ndị uweojii na-egbu ndị ntọ mmadụ oge niile, mana ndị otu ha na-emechekwa mmalite ọrụ ha.  Nke a bụ maka ọrụ adighị n'ala anyị."
O kwukwara na "Cheta na e ji Evans na Lagos, mana ọ kwụsịrị ntọ mmadụ? ihe ndị uwe ojii kwesịrị ime bụ ị kwalite nchekwube ndị mmadụ nwere n'ala Naijịrịa. Ọ bụghị ị me mkpọtụ na ha gburu otu onye ntọ"
Evans na ndị ntọ ndị ọzọ
Ugbu a, Evans na-aza ọnụ ya n'ụlọ ikpe n'Lagos.
O nwere ike ị ga nga ebebe maọbụ na ikpe maa ya.
DSS na-ekwe nkwa na ndị ntọ niile nọ n'ala Naijịria anaghị enwe ezumike.
Ịtụ mgbere ahịa ụmụaka agbalitela n'ala ọwụwa anyanwụ Naijirịa
Otu na-ahu maka imegide ndi na-atụ mgbere ahia a kpọrọ NAPTIP na aha ịchafụ, anụchiela otu dibịa otụmọkpọ na-atu mgbere ahia ụmụaka.
Ụmụnwaanyị ndị ihe dị ọsịsọ na-achọ imụ nwa na-agakwuru ya ka o nye ha nwa.
Itụ mgbere ahia ụmụaka aghọla nnukwụ ahịa na-amụtara ndị nọ n'ime ya ọtụtụ nde naira.
NAPTIP kpọchikwara ụlọọgwu ọdịnala akụkọ kwuru na dibia ọtụmọkpọ ahụ ji atụ mgbere ahịa ụmụaka.
Josiah Emerole bụ ọnụ na-ekwuchitere NAPTIP gwara BBC na a nwụchịrị otụ dibia mgbọrọgwụ na-atụ mgbere ahịa ụmụaka n'Abuja.
O kwukwara na akụkọ kwuru na ndị ụweojii  nwụchiri  otu nwaanyị enwudere na Dịsemba kụ nwa amụrụ ọhụrụ.
"Nwaanyị ahụ kuru nwa ahụ si Abuja na-aga Niger steeti,mgbe e nwudere ya o nweghị ike ikọwa ka ya bụ nwa siri baa ya aka.Ndị uweojii were ya bụ ikpe nyefee ndị NAPTIP.
Kemgbe ahụ anyị na-esochi ya bụ dibịa na-atụ mgbere ahịa ụmụaka anya rue izuụka abụọ gara aga mgbe anyị nwuchịrị ya.
"Mgbe anyi nwuchiri ya bụ dibịa anyi chọpụtara ọtụtụ ọgwụ mgbọrọgwu oji arụ ọrụ na be ya.
Nwaanyị ahụ anwụchirị enwerela onwe ya mana NAPTIP nara ya nwa ahụ nyefee n'aka ngalaba na-ahụ maka ọdịmma ụmụaka ana-emegbu emegbu nke Federal Mịnịstrị FCT.
kedu ka ha siri chọpụta na dibia a na-atụ mgbere ụmụaka?
Emerole kwuru na nwaanyi ahụ kọwapụtara na onweghi afọ ime ha kpụrụ.
Na ya bụ dibia na-enye ha ọgwụ na-eme ka ha dị ime.
Orue mgbe ha ga-amụ nwa dịka ndi ụwa chere,dibịa ahu ekuru nwa kunye ha.
Emerole gara n'ihu kwuo: "Anyi na-enyocha ihe nwaanyi a kwuru ka anyi mara ebe ya bụ dibia si ekute ụmụaka ọ na-ekunye ụmụnwaanyị ndị a."
Itu mgbere ụmụaka agbalitela nso nso a n'ọwụwa anyanwụ Naijịrịa.Ọfọdụ ka anwuchịgoro,ọfọdu ka nọ n'ọsọ.
Ugboro ugboro ka ndị agha kwuru na ha egbuola Shekau
Onye ọkacha mara n'okwu nchekwa bụ Adetunji Ajayi, kwuru na nde atọ nke bụ ego ndị agha kwere na nkwa na ha ga-akwụ onye mgbaama ga-agwa ha ebe onyendu ndị Boko Haram bụ Abubakar Shekau nọ bụ ihe na-atọ ọchị.
Ụnyaahụ ndị agha Naijirịa kwuru na ha ga-enye onye ọbụla nwere akụkọ maọbụ ga-agba ama ga-enye aka ịnwụchi onyendu ndị Boko Haram bụ Abubakar Shekau, nde naịra atọ (N3m).
Ajayi onye bụbụ onyeisi agha sị: "Ndị agha anyị na-akpa ọchị."
"Ikekwa, ha ma ebe Shekau nọ, mana ha chọrọ ka ndị nọ ya nso rapụta ya. Ego ha kwuru na ha ga-enye pere oke mpe mmadụ ịbịa tufuo ndụ ya. O kwesiri iru nde naira 50 n'ihi na onye ọbụla ga-enye ụdị ozi ahụ nwere ike ịnwụ. O kwesịrị inye ya ego ga-ezuru ya ịgbapụ ọsọ laa mba ọzọ."
Nwunye dibia Boko Haram achịliela aka elu
Agha iyi ndụ egwu ebibeghị
Ọtụtụ ndị mmadụ kwụnyere n'ihe Ajayi kwuru.
Onye ọkammụta na-arụ na National Defence College, Nigeria, bụ Nnamdị Obasi kwuru sị: "Ọ pụtara na Shekau na-ada n'ọnụ ahịa? N'ọnwa Novemba afọ 2012, gọọmenti Naijiria kwuru na ha ga-enye nde naira 290. N'ọnwa Juun afọ 2013, gọọmenti US kwuru nde dọla 7. Ụnyaahụ Ndị agha Naijiria ekwuo nde naira 3."
Mana dọkịta Freedom Onuoha, bụ ọkammụta n'ihe gbasara nchekwa ma bụrụkwa onye nkuzi nke Political Science na University of Nigeria Nsukka, kwuru na nkwa ego ahụ zuru ikpalite mụọ ndị nwere ozi maka otu a ga-esi nwụchie Shekau.
"Ọ bụ iji kpalite obi ndị mmadụ inye ozi ga-enye aka ka e jide ya na ndụ."
"Egbuola ọtụtụ ndị na-eso ụzọ ya. Shekau esizighị ike dịka ọ dị na mbụ.
Ọzọ, ọtụtụ ndị Shekau gburu ndị ezinaụlọ ha ga-eji iwe ya na-achọ ụzọ ha ga-esi kwụọ ya ụgwọ. Ha ga-ahụ ya dịka ezi ohere. Nde naira atọ ahụ ga-abụrụ ha ihe mgbakwụnye."
Lee ihe ndị ọzọ na-ekwu n'igwe okwu Twitter:
Buhari akatọọla oke ogbugbu narala mmadu iri atọ na ise ndụ na Zamfara
Onyeisiala Naijirịa bụ Muhammadu Buhari ezigala minista na-ahụ maka nchekwa akpọrọ Mansur Dan-Ali na Zamfara steeti, ka ọ ga-nyochaa etu ihe si kwụrụ n'obodo Birane dị n'okpuru ọchịchị steeti ahụ ebe e gburu mmadụ iri atọ na ise ụnyahụ.
Onye na-ekwuchitere onyeisiala n'ihe gbasara mgbasa ozi bụ Garba Shehu, kwuputere ihe a n'akwụkwọ ozi o wepụtaara ndị ntaakụkọ.
Shehu kwuru na minista ahụ kwesịrị inyocha ọnọdụ a ma wetakwara Buhari ozi ozugbo, ebe o kwuru na ọ katọrọ ya bụ oke ogbugbu.
O kwukwara na Buhari enyela iwu ka ndị nche ala Naijirịa ziga ndị ọrụ ha ebe ihe mberede a mere ma nwụchie ndị omekome kpara arụ a.
Shehu kwusirike na Buhari na-agba mbọ n'ihụ na oke ogbugbu a na-eme n'akụkụ dị icheiche na Naijirịa kwusịrị.
Akwụkwọ ozi ahụ kwuru, "Onyeisiala nwere nnukwu mwute ebe ezinaụlọ ndị egburu n' oke ogbugbu a nke merụrụ ọtụtụ ndị mmadụ ahụ. Ọ na-ayọ Chukwu ka ọ kasie ndị nọ n'iru uju obi."
Mbinye aka emere na US n'arọ 2016 wetere ọtụtụ ndọrọndọrọ.
Anwụchiela ndị Russia ruru iri atọ maka aka ha kpatọsiri na mbinye aka US mere n'arọ 2016,nke a chọpụtara na nyocha FBI.
Mmadụ na atọ akpọrọ aha ka eboro ebubo ikpa nkata mpu ekwenti akpọrọ 'wire fraud' n'olu oyibo.
Onye kwupụtara ihe a bụ onye ọkaiwu Robert Mueller,onye nke na-enyocha nkpatọsị aka ndị Russia.
Ụlọọrụ atọ dị na Russia so na nrụrụaka.
Mgbe ọ na-agwa ndị ntaakụkọ okwu,osote ọkaịwu akpọrọ Rod Rosenstein kwuru na onweghị ebubo na onye mba Amerika so na ihe nrụrụaka a maọbụ
ebubo gosiri na nkpatọsịaka a mebiri ihe mbinye aka US elekshion 2016 pụtara.
Mana o kwuru na akwụkwọ ruru pejii iri atọ na asaa gosiri na ndị Russia chọrọ ikụnye mkpụrụ nhasa na mba Amerika.
kedu ihe ebubo a putara?
Ebubo a kwuru na ụfọdụ ndị eboro ebubo ji kọmputa na US we zoo na ihe omume ha si na Russia.
okwukwara na ndị a eboro ebubo jiri aghụghọ gbanwe ọnọdu ha dika ndị si na mba US,mepe pejii n'igwe okwu ọhụrụ ka ha we dọta ndị mba US.
Ha mepekwara ma na-elebanya na ọtụtụ igwe okwu twita edoziri ka ọ dika ọbụ ndi US na hazi ya.
Roger Federer bidoro iji tenis mere akaọrụ n'afọ 1998, oge ọ dị afọ iri na asaa
Roger Federer ekwuola sị na ịbụ onye kacha kaa nka bụ onye mbụ n'ọkwa  a na-agaghị echefu echefu n'egwuregwu tenis - afọ iri na anọ kemgbe o ruru n'ọkwa ahụ mbụ - bụ "atụmanya m bịara na mmezu".
Federer dị afọ iri atọ na isii, ji 4-6 6-1 6-1 merie Robin Haase n'ime agba nke asatọ n'ime asọmpi Rotterdam Open, nke mere o ji nọchie Rafael Nadal dị afọ iri atọ na otu, n'elu ọkwa.
Ọ gafekwara Serena Williams, onye dị afọ iri atọ na ise oge ọ dapụrụ n'ọkwa mbụ nke ụmụnwaanyị n'ọnwa May 2017.
Federer kwuru,"Nke a kacha bụrụ ihe nye m n'afọ iri atọ na isii, fọrọ ntakịrị ka o ruo iri atọ na asaa."
"Ị kawa nka, ị ga-etinyekwu uchu n'ọrụ karịa etu isi emebu mbụ. Ị ga-agba mgba ịnapụta ya onye rụsiri ọrụ ike irute ebe ahụ.
"Ịbụ onye mbụ bụ mmezu ebumnobi onye ọbụla na-apịa tenis. Ọ bụ ihe ịtụnanya inweta ya. Inweta ya ebe a bụ ebe m nọ nweta ohere m nke mbụ, kachasị bụrụ ihe nye m."
Federer bu ụzọ ruo onye mbụ n'ọkwa tenis n'ọnwa Febrụwarị 2004, mana ọ kwụsịrị ibụ mbụ n'ọkwa na Oktoba 2012 ma gbadaruo iri na asaa na Jenụwarị 2017.
N'agbanyeghị ya, o buliri iko asatọ gụnyere Wimbledon na Australian Open abụọ kemgbe ahụ.
N'akwụkwọ ozi nke Ugwuoke Ibem Ugwuoke, onye odeakwụkwọ nke otu Massob binyere aka, ha kwuru ka ndị otu ha niile nọ n'ala Naịjirịa gbaa mbọ ga-tinye aha ha n'akwụkwọ ntuliaka ma nweta Permanent Voters Card n'ebe ndị INEC wepụtara maka ndebanye aha ka a ghara inwe mgaramara.
Akwụkwọ ozi ahụ kwuru sị: "Akwụkwọ ntụliaka Naịjirịa abụghị sọọsọ maka mbinyeakanakwụkwọ nke Naijiria, mana ọ ga-abụ ihe a ga-eji tinye aka ime ntuliaka referendụm maka nwereonwe Biafra."
Ozi ahụ gara n'ihu kwuo na erubeghị isi na idebanye aha n'akwụkwọ ntuliaka bụ mmadụ iji aka ya merụọ onwe ya ahụ nke nwere ike imebi mbọ inweta mnwereonwe Biafra.
"Maka inweta Biafra nke United Nations ga-akwado, ọ bụ ndị tinyere aha ha maka ntuliaka na Naijiria."
Ihe mmụta si na census gara aga
Na nkọwa ya, onye mgbasa ozi Massob bụ Comrade Edeson Samuel gwara onye ntaakụkọ BBC sị: "Anyị matara na voters card dị mkpa nye onye ọbula bụ Biafra n'ihi na ọ bụ sọ onye nwere ya ga esonye ime referadum maka Biafra.
Comrade Samuel dọrọ ndị Igbo aka na nti ka ha gba mbọ hụ n'ụkwụ ha zọhiere oge gara aga, mgbe ha juru itinye aha ha maka  ịnata akwụkwọ ntuliaka na isonye na ọnụọgụgụ nke a kpọrọ census na bekee, ọzọ.  Ọ sịrị na agwa ahụ mechara ghọọ mmadụ iji aka ya gbuo onwe ya.
"Ihe ndị a mere ka ndị Igbo pekarịa n'ọnụọgụgụ,  ebe anyị ma na ọnụọgụgụ ndị Igbo karịrị."
Cheta na ụnyaahụ na INEC kwuru na ndị si n'ọwụwa anyanwụ so na ndị pekarịchara mpe na ndị tinyegoro aha ha n'akwụkwọ ha.
Ndị oji-ogbunigwe-agbagbu-onwe abụọ egbuola ihe karịrị mmadụ iri na asaa ma merụọ iri ise ahụ n'ime otu ahịa n'obodo Konduga dị na Borno steeti.
Ha wakporo ahịa azụ na-ekwo ekwo n'obodo Konduga nke dị nso na ndịda Maiduguri.
Ndị hụrụ ka o si mee kwuru na mkpamkpa a dị ezigbo egwu, ebe ndị ọrụ gbatagbata na Borno steeti kwuru sị na ndị mgbagbuonwe abụọ ahụ sokwa na ndị nwụrụ.
Is'haq Khalid bụ onye ntaakụkọ BBC na-akọwa na na-agbanyeghị na onwebeghị onye kwuru na ọ bụ ha kpara mkpamkpa a,  ka o siri mee na-arụ aka na ọ bụ akaọrụ ndị Boko Haram na-enye nsogbu na mpaghara ahụ.
Ebugala ndị merụrụ ahụ ụlọọgwụ.
Aseman Airlines na-elekọta ụgbọelu ATR 72-500
Ụgbọelu bu ihe ruru mmadụ 16 a kpọkasịala n'ebe ugwu dị na sentral Iran, dịka ntaakụkọ kwuru.
Ụgbọelu a dara n'ugwu Zagros dị nso obodo Semirom dị na mpaghara Isfahan, ka ọ na-efe n'etiti Tehran na ọdịda-anyanwụ obodo Yasuj, dịka akụkọ kwuru.
"Ndị ọrụ gbatagbata niile mụ anya na-eche" otu ọnụ na-ekwuchitere ndị ọrụ gbatagbata kwuru. "Ụgbọelu ahụ bu ndị njem ruru 50 maọbụ 60."
Akụkọ kwuru sị na ọ bụ ihuigwe ọjọọ gbochiri helịkọpta ndị gbatagbata ịgaru ebe ahụ.
Ọ bụ ndị Aseman Airlines nwe ụgbọelu ahụ a sị na ọ bụ ATR 72-500.
Akụkọ kwuru sị na ndị njem 60, ndị nchekwa abụọ, ndị na-elekọta ndị njem n'ụgbọelu abụọ nakwa mmadụ abụọ na-anya ụgbọelu.
Mmadụ niile nọ na ụgbọelu a anwụrụ.
Boko Haram kwuru na nkuzi bekee bụ arụ
Ụlọ ikpe dị na Kainji na Niger steetị ekwuola na ha hapụla mmadụ narị anọ, iri asa na ise, bụ ndị a na-ebo na ha so na ndị agha Boko Haram.
Ụlọ ikpe a kwuru na ha ga-enwogharị ha ka ha bụ ndị nwere emume ọhụrụ n'ala Naijiria.
Onye oka iwu n'ikpe ha kwukwara na ha ewepụla ebubo kwuru na ha bụ ndị agha Boko Haram.
Ndị agha ala Naịjirịa ji ndị a na mkpọrọ dị iche iche n'ugwu hausa, mgbe Boko haram na-ebuso ha agha.
Ndị agha Naịjirịa na-ebuso Boko Haram agha, mana ndị Boko Haram ka kwụ chim chim
Ufọdụ n'ime ha nọrọ na mkpọrọ ka mgbe afọ 2010.
Ụlọikpe kwuru na ha hapụrụ ha makana ndi uweojii enweghị ike iweputa ihe akaebe.
Abubakar Malami bụ oka ikpe ukwu ala Naịjirịa gwara BBC na ndị a ha gbapụtara ga-ahụ ezinaụlọ ha mgbe a hazịchara ha ọfụma.
Ugbu a, otụtụ puku ndị agha Boko Haram na-aza ikpe n'uloikpe dị na Kainji na Niger steeti.
A gwala Gọọmenti Naịjirịa ka ha tọhapụ  Nnamdi Kanu bụ onye ndu ndị otu na-achọ mnwereonwe bụ Indigenous People of Biafra (Ipob).
Isi ụlọọrụ nchekwa ala Naịjirịa kwupụtara na Kanu bụ onye a na-ekpe ikpe maka ebubo nnupụisi megide Naịjirịa na-efu efu n'ọnwa Seputemba afọ 2017.
N'ajụjụọnụ pụrụ iche ndị ntaakụkọ BBC Igbo gbara nwunye ya bụ Uchechi Kanu, O boro Gọọmenti Naịjirịa ebubo na ha mara ebe di ya nọ.
Agbanyeghị na ndị agha Naịjirịa ekwuola na ọ bụghị ha ji Nnamdi Kanu.
Ndị mere akụkọ a: Chioma Nkemdilim na Chimezie Ucheagbo.
Ịgọ ọjị ma ọbụ ikpe ekpere ọjị bụ nnukwu emume ndị Igbo na-eme. Onye Igbo ọ bụla kwenyere na ọjị bụ ihe eji anabata ndị obịa na omenala Igbo.
Pete Edochie kọwara na nkọwa ihe ọjị putara bụ: Ọ - Omenala, J - Jikọrọ, I - Igbo.
Nke a mere BBC Igbo jiri ga n'ulo ya bụ nnukwu onye echichi ka ọ goro anyị oji iji were mepee ngalaba ntaakụkọ ọhụ bụ BBC Igbo service.
Nkata anyi na Pete Edochie ga na abịara unu na nkeji na nkeji.
Ọkammụta Wole Soyinka kwuru na ọ bụrụ na ndị ntoroọbịa Naịjirịa chịkọta onwe ha ọnụ ma họpụta otu onye n'ime ha, na ha nwereike iwere oche ọchịchị Naịjịria.
O kwuru nke a mgbe ndị ntaakụkọ BBC gbara ya ajụjụ ọnụ banyere ohere dịrị ndị ntoroọbịa ịchị Naịjịrịa.
Onyeisiala Naịjirịa si na gọọmenti ya
Onyeisiala Naịjirịa bụ Muhammadu Buhari, akpọkuola ndị Naịjirịa niile, ọkachasị ndi ọnụ na-eru n'okwu, ka ha dị nkwado ichụ aja nke ga-enye aka mee ka Naịjiria too.
Buhari kwuru okwu a na Daura n'ụbọchị ụka mgbe ya na ndị a kpọrọ "Katsina Senior Citizens" nwere nzukọ.
Ọ gakwara n'ihu wee kwuo na ndụ mba ọbụla, a na-enwe mgbe ndị mmadụ kwesiri ịchụ aja ma ha chọ ka obodo ga n'ihu.
Onyeisiala gwara ndị otu ndị gọvanọ nke a kpọrọ "Governors Forum" na bekee nke Gọvanọ Katsina steeti bụ Aminu Masari duru bịa si: "Naịjiria nke oge anyị chọrọ ka ndị be anyi niile were gbaputa ya n'ime mpụ na aghụghọ, ọkpa na-agaghi n'iru."
Nwunye Nnamdi Kanu: Amaghị m ebe di m nọ
Soyinka: Ndị okenye kwesiri ị ga zuo ike
Iceland amachiela ibe nwoke ugwu
Buhari kwere otu ndị gọvanọ nkwa na nchekwa mmadụ na akụnụba ndị Naịjirịa niile ga na-enweta mgbado anya ya ọfụma.
Ka ọ na-asa ya, Govanọ Masari sị na ndi otu ya bịara be Buhari mgbaru maka mmadụ abụọ nwụrụ na be ya.
Ha kenekwara onyeisiala maka mberede okporoụzọ metụtara nwa ya nwoke bụ Yusuf.
Pope Francis anabatala akwụkwọ arụkwaghịm Bishop Okpaleke tinyere
Bishop Peter Okpaleke nke Ahiara Catholic Diocese etinyela akwụkwọ arụkwaghịm, ebe Monsignor Lucius Iwejuru Ugorji ga-anọchi ya dịka onye ga na-achị diocese obere oge.
Akwụkwọ arụkwaghịm a na-abia ka ọnwa ole na ole gachara mgbe Vatican ji nye iwu ka ndị ụkọchukwu nke Diocese Ahiara họrọ ịnabata Okpalaeke dịka Bishọp maọbụ ịhapụ ọrụ ha dịka ndị ụkọchụkwụ Katọlik.
A na-atụ uche na mkpebi Vatican nwere banyere ikwunye ka ndị mmadụ jụ ụkọchụkwụ ha-achọghị ga-ebute ọgbaghara ebe ndị ọzọ ụka Katolic gbanyere mgbọrọgwụ.
Ụka Anglịkan: Kwụsị njem ahụike
'Gbagharanụ arụ na-eme n'ụlọ ụka' - Pope Francis
'Buhari gbara nkiti ihe na-emebi'
Na mkparitaụka ya na onye ntakụkọ BBC nwere, otu ụkọchụkwụ Katolik ọnụ na-eru n'okwu bụ Monsignor Bernard Okodua, kwetara na ọ bụ eziokwu.
Okodua onye bụ Dean Mainland Deanery nke Catholic Archidiocese nke Lagos sị: "Anyị nụrụ na Bishop Okpaleke tinyere akwụkwọ arụkwaghịm na nzukọ ndi Bishọp Naijirịa nke na-aga n'ihu ugbua. Anyị amaghị ihe ga-eso akwụkwọ ahụ o tinyere. Anyị na-eche ka anyị mara ihe ndị bishọp na-eme nzukọ ga-ekwụ maka ya."
Ndị ụkọchukwu ndị Catọlik na-anata okike site na Rome
Pope ochie bụ Pope Benedict XVI bụ onye họpụtara Okpaleke dịka Katolik Bishop nke Ahiara Diocese na afọ 2012, mana ndị ụkọchukwu nọ na mpaghara ahụ jụrụ ya ma kpalite ọgbaghara megide ya.
Ndị Ahiara Catholic Diocese ndị bụ ndị mpaghara Mbaise jụrụ ịnabata Okpaleke onye bụ onye Anambra steeti n'ihi na ọ bụghị onye be ha, ha gara n'ihu gbachie ụlọ kathedral ebe ekwesịrị ichi ya bishop nke mere ka anọrọ ebe ọzọ mee emume ahụ.
Kamgbe ahụ tigbuo-zogbuo so esemokwu ahụ ekeweghị ka ụkọchụkwụ ahụ rụọ ọrụ ya nke wetara iwu ahụ enyere ka ụkọchukwu niile tinye aka n'akwụkwọ kwe nkwa irubere Okpaleke isi maọbụ kwụsị ọrụ dịka ụkọchukwu.
Nwunye Nnamdi Kanu: Amaghị m ebe di m nọ
Soyinka: Ndị okenye kwesiri ị ga zuo ike
Iceland amachiela ibe nwoke ugwu
Uchechi Kanụ gwara BBC Igbo na ụmụ ya na-ajụ ese nna ha.
Ọ sị na ọ na-ara ya ahụ ilekọta ụmụ ha. Ọ sị ka dị ya kasie obi ya.
Ndị mere akụkọ a: Chioma Nkemdilim na Chimezie Ucheagbo.
Ndị Ipob na-achọ ka ekwa Naịjirịa
N'ụlọikpe ukwu nke dị n'Abuja, ọkaiwu Binta Nyako dọtiri ikpe ndị otu Ipob ebidoro kamgbe 2015.
Akụkọ sitere n'aka Emma Powerful bụ onye na-ekwuchitere ndị Ipob na-akọwa na ọ bụ onye ọkaikpe sinetọ na-anọchite anya ndị Abia Saụt Sinetọrịal bụ Enyinnaya Abaribe, tinyere akwụkwọ ka-adọtia ikpe a.
Mana onye ntaakụkọ nọ n'ụlọikpe a gwara BBC Igbo na ọ bụ ọkaikpe nke gọọmenti Naịjirịa sị ka ọkaiwu Nyako wepu okwu Nnamdi Kanu site n'ime nke ndị otu ya.
Onye ntaakụkọ gwara anyị na ọkaiwu kwetere, wee dọtịa ikpe a, weruo ya ụbọchi 20 na 22 n'onwa Maachị nke afọ a.
Cheta na Benjamin Madubugwu, David Nwawuisi, Bright Chimezie Ishinwa, Chidiebere Onwudiwe na ndị ọzọ na-aza azịza maka ebubo gọọmenti Naịjirịa boro ha maka nkewa ha sị ka-ekewa Naịjirịa wee nye ha mba Biafra.
Powerful na-atụ aka na ọ bụ gọọmentị Naịjirịa mere ihe e ji dọtịa ikpe a, ma na a na-asị na ọ bụ ha mere ka Sinetọ Abaribe chọọ ndọtị ikpe a.
Nwunye Nnamdi Kanu: Amaghị m ebe di m nọ
Soyinka: Ndị okenye kwesiri ị ga zuo ike
Iceland amachiela ibe nwoke ugwu
A zọpụtara Chinecherem n'ọnwa Febrụwarị n'ụbọchị iri na asaa.
Ngalaba na-ahụ maka nyocha mpụ n'ụlọ ọru ndị uweojii n'Imo steeti a nwuchiela di na nwunye akụkọ kwuru na ha rere nwa ha Chinecherem
n'ọnụ ego naira nari puku anọ (400,000),ka ọmụchara nwa ọhụrụ.
Dị na nwunye a bụ Ifeanyi, iri ato na ise, na Emmaculata Elijah dị iri atọ bụcha ndị Amakpụ -Umuba, n'Isiala Ngwa North n'okpuru ọchichi dị n'Abia steeti.
Mana ha bị na Irete, na Owerri West n'okpuru ọchịchị Imo steeti.
Ndị ọzọ a na-enyocha sonyere na mpụ a bụ Grace dị iri ise na ise onye Ụmụọba Ụratta n'okpuru ọchichị Owerri North, Fedalia dị iri ise na ise bụkwa onye Umụoba Ụratta nakwa Amarachi dị iri anọ na itoolu onye sina n'okpuru ọchịchị Ideato North.
Onye na-ekwuchitere ndi uweojii ọnụ na Owerri bụ Andrew enwerem kwuru na di na nwunye tụkọtara alo na ntabị anya eji mụcha nwa ha nwaanyị were resi ya obiekwe site n'aka Mezu na Ariri.
Enwerem onye kwuputere  na di na nwunye a amụọla ụm̀ụ asaa,siri na amaghị ebe ụmụ abụọ n'ime ha nọ.
O kwuru na onye isi ndi police n'Imo steeti nyere iwu ka a ma ha ikpe ma enyochasia mpụ a.
Enwerem sị na nwa ọhụrụ ahụ enwetaghị ihụnanya na nlekọta nne na nna ka amụchara ya. Di na nwunye kpakọtara nkata ka ha nara Naira 400,000 karia ma i nara nwa ha nwaanyi.
Ọ dị ka ihe nkiri mgbe ha nọ na-adọ ndorọndọrọ onye mere mpụ a.
Ufọdụ n'ime sị na ọ bụ nne nwa ahụ sonyere na mpu a mana ọ sị na aka ya adịghị ya.
Nwaanyị goro nwa ọhuru ahụ gwara ndị nta akukọ na ọ nyere Ifeanyi na Emmaculata ego ahụ na be ha.
Ifeanyi kwetere na ya na nwunye ya resiri Obiekwe nwa ha.
IPOB na-ewe iwe gbasara egwu eke ndi agha Naijirịa gosiri n'Abia steeti
Ndi otu IPOB asaala Gọvanọ Abia steeti bụ Okezie Ikpeazu gbasra ihe o kwuru maka onye isi ha.
Site n'akwukwọ ozi ọnu na-ekwuchitere ndi Ipob bụ Emma Powerful detara BBC Igbo, o kwuru na ndi mmadụ ga na-akatọ sị ihe gọvanọ IKpeazu kwuru maka Nnamdi Kanu.
O makwara aka si Gọvano Ikpeazu na ndị Ugwu Hausa na-akwado ya depụta ihe niile ga-akwado ihe o kwuru maka onye isi ha,tumaadị na onye isi ha gbahapụrụ Gọvanọ ndi ọwụwa anyanwụ mgbe BBC
Igbo service gbara ya ajụju ọnụ.
N'ọnụ ya,"gwa ụwa ebe,mgbe ya na ndị ya so zụkọta Nnamdi Kanu. Anyi agaghị ekwe ka ọ gbanahụ asị ọtụru maka onye isi anyi".
Ọ sị na ihe ọbula Govanọ Ikpeazu kwuru gbasara onye isi ha emetutaghị ha makana ọ bụ cha asị.
Okwu a pụtara na nkwado Ikpeazu na ndị gọvanọ ndị ala Igbo ndị ọzọ kwadoro ndị agha Naịjirịa mgbe ha mere njeghari ha kpọrọ "Egwu Eke" n'ala Igbo na afọ 2017.
Ahụgbeghi Nnamdị Kanu kemgbe ndị otu ya si na ndi agha Naịjirịa wakporo be nna ya. Ndị agha Naịjirịa na-agọ na Kanu anọghi ha na-aka.
Gịnị ga-akwụsị nsogbu dị n'ịchị ehi n'ala Igbo?
'Akụkọ m ga-akarị nke a' - Simone Biles
Ndị uwe ojii ahapụla Ezekwesili
Asụsụ Igbo dị ụtọ mana ọtụtụ ndị mmadụ amaghị etu esi agụ mkpụrụ "a b ch d" Igbo nke bụ isi a hụrụ kwawa okpu n'asụsụ Igbo.
Anyị kwara ndị mmadụ ka ha gụọ "a b ch d".
Ndị mere akụkọ a: Chimamaka Ihenacho na Chioma Nkemdilim.
Uchechi Kanu na Nnamdi Kanu
Uchechi Kanu amaghị ebe di ya nọ
Nnamdi Kanu bu onyeisi Ipob bụ onye a na-achọ achọ kemgbe September afọ gara aga. Mgbe anyị na nwunye ya bụ Uchechi Kano, na-akpakọrịtara, o kwuru uche ya gbasara ya.
Ihe ndị a bụ ihe o kwuru:
1.Ọ maghị ebe di ya nọ
O kwuru na ya ahubeghi di ya anya, nakwa n'oge ikpeazu ha ji kpakọrịta bụ mgbe ndị agha bịara gbaa egbe n'ụlọ ha dị n'Umuahia oge ha na-eme "Operation Python Dance".
2.O kwuru na ndị gomeentị etịtị ji di ya
O kwuru na ndị gomeenti etiti bụ ndị zitere ndị agha kpọrọ dị ya. N'ihi ya, o kwetere na ha ma ebe ọ nọ. Na ọ bụrụ na ọ dị ndụ na ha bụrụ ya ga Sokoto.
Ndị Sinetọ mmadụ 108 nọ na be Ekweremadu
E mere ngaghari iwe megide ịchụtu osote Rochas
A na-achọ nwata a kemgbe mbido Julaị
3.O maghị ma ọ dị ndụ ka ọ nwuru anwu
O kwuru na ndị ji Kanu kwuo ebe ọ nọ. Na ọ bụrụ na ọ nwụọla, ha bupụta ozu ya.
4.O kwuru na ndị gọọmenti etiti na-atụ asị
O lotere na mgbe ndị gọọmenti etiti kwuru na ha ejighi di ya, na ha mechara kweta na ọ bụ ha ji ya. Na ndị mere ụdị ihe a, kedu onye ga-ekweta na ihe ha na-ekwu ugbua bụ eziokwu?
5.Lai Mohammed kwuru na ha ejighị di ya
Muhammed kwukwara na onyonyo na-egosi mgbe ndị agha gara n'ụlọ Kanu n'Umuahia bụ adịgboroja. Mana Uchechi Kanu ekweteghi na ihe o kwuru.
6.Ọ dị ya ka ndu ya gba ọtọ maka di ya anọghị ya
Ọ sị na ọ na-ara ya ahụ ilekọta ụmụ ha sọọsọ ya. Na ọ bụ ihe siri ike.
7.Ọ kasiri di ya obi
O kwuru na ihe ga-adị mma.
8.O nweghi uru ọ hụrụ di ya na-erita na njem a ọ nọ na ya
O kwuru na otu o si diri ugbua, ha enweghi ụlọ, na onweghi ihe ha nwere. Ihe ndị di ya nwere mgbe ọ nọ ya bụ ihe ndị mmadụ nyere ya.
9.O kwuru na ndị nọ n'ọchịchị agaghị ekwe ka onye Igbo chịa ala Naịjirịa
O kwuru na ọ bụrụ na ha ga-ekwe ka ndị Igbo chịa, Ojukwu karị imeri mgbe ọ pụtara ịzọ ọchịchị. O kwukwara na ọ bụrụ na ndị gọọmenti etiti ewepụtaghị di ya, na ndị mmadụ agaghị eme ntụlịaka.
10.O kwuru na o nweghi ncheghari gbasara ihe di ya mere
O kwuru na ọ kwụ di ya n'azụ. N'ihe ha na-eme bụ maka ọdịmma na ọganịrụ nke obodo ha bụ Biafra.
Ị ma ebe njirimara ala Igbo ụfọdụ dị?
'A ghọrọm nwụnye mmadụ na mkpụrụ ụbọchị isii'
Ị ga-ejinwụ asụsụ Igbo gụọ 'National Anthem'
Buhari ga-agwa ndị Naịjiria niile ma o kpebie ị zọ ọchịchị
Onyeisiala bụ Muhammadu  Buhari kwuru nke a na nzụkọ ya na ndị Gọvanọ APC nwere n'abalị ụnyaahụ.
Isi okwu nzụkọ ahụ bụ ịkwado Buhari ka ọ ga-niru zọọ ọchịchị na ntuliaka nke afọ 2019 na-abịa.
Buhari sara ndị Gọvanọ ahụ si ha nye ya oge zuru oke ka ya nwe ike kpebie n'ime onwe ya tupu o kwuputa ebumnuche ya maka ntuliaka ahụ.
Onyeisi ndị otu Gọvanọ ahụ bụ Rochas Okorocha gwara ndị ntaakụkọ na ha kpakọrịtara maka ihe dị ịcheịche metụtara ala Naịjiria ọkachasị ọnọdụ pati ha na ọzụzọ ọchịchị Buhari.
Buhari na ndị isi otu APC enwela mkparịta ụka
Ihe iri kọmiti APC kwuru maka nchịgharị gọọmenti
Okorocha kwuru na ọ ga-amasị ndị Gọvanọ ahụ ma ọ bụrụ na Buhari zọọ ọchịchị n'ihi na ọ na-eme ọfụma.
Nke a bụ ugboro abụọ Buhari na ndị Gọvanọ APC na-enwe nzụkọ n'ime otu izuụka.
Iheanacho nwa afọ Naịjirịa bụ onye otu Leicester City
Asọmpị egwuregwu bọọlụ dị icheiche ga-eme na ngwụcha izu a ga-ekpo ọkụ.
N'asọmpị iko Premier League, Leicester City na Stoke City ga-asọ mpi.
Newcastle na AFC Bournemouth ga-asọ mpi nke ya.
Ndị ọzọ bụ Liverpool na West Ham United, na Watford na Everton.
Oliseh na Fortuna Sittard agbasala
Nke a bụ nke mbu Arsenal so na asọmpị UEFA/Europa ke mgbe afọ 2000
N'egwuregwu nke ụnyaahụ, Ostersunds FK meriri Arsenal ọkpụ abụọ a satara otu.
Arsene Wenger bụ onye nkuzi Arsenal kwuru na mmeri ha meriri Ostersunds FK n'izuụka gara aga bara ha n'isi.
"Anyị amaghị ihe a ga-eji bọọlụ mere, ihe a bụtere anyị nnukwu nsogbu."
Newcastle ha ga-emerị na nke a?
N'asọmpị nke a na-abịa na ngwụcha izu a, onye ọnụ na-eru n'okwu n'ihe gbasara egwuregwu bọọlụ bụ Stehen Mbonu gwara BBC Igbo na asọmpị a nwere ike ị ga ụzọ abụọ.
"Bournemouth na Newscastle bụ otu bọọlụ nọ n'ime otu ọnọdụ. Onweghị onye mara onye ga-enwe mmeri."
Liverpool na-agbanị ịba ọkwa anọ nke mbu
Stehen Mbonu kwukwara n'asọmpị ole na ole gara aga, Liverpool ka na-agba ọfụma.
N'asọmpị Liverpool na West Ham United, Stephen nwere olileanya na ndị egwuregwu Mohamed Sala, Sadio Mane ga-eme ọfụma.
"Liverpool nwere nsogbu ndị na-agba bọọlụ na etiti na ndị azụ. Otu a kwesịrị ịzụ ndị egwuregwu ọhụrụ n'oge ahịa n'abịa."
Nwa Didier Drogba esonyela otu Guingamp
Champions League: Ka egwuregwu taa nwere
Nri na-egbochi ọkụ obi na nri agbarighi agbari n'ahụ
Ndị agha Naịjirịa na-ebuso Boko Haram agha, mana ndị Boko Haram Kpọrọ ekwo nkụ
Ndi agha Naịjirịa nọ na-ebuso ndị ọmekataraihepụụjọ a na-akpọ Boko Haram agha na ọwụwa anyawụ ugwu Naịjirịa na-akọwa na ha gburu ndị Boko Haram ise na ọhịa Sambisa.
Onye bụ osote onye na ekwuchitire ndị agha Naịjirịa na ngalaba nke 'Operation Lafiya Dole' bụ Kọnel Onyeama Nwachukwu kwuru na Maiduguri na ndị agha Naịjirịa nọ ọrụ na Sambisa nwụchịkọrọ otu onyeisi Boko Haram ma tọhapụ mmadụ atọ ha jị eji.
Ihe ọzọ ndị agha jidekwara bu ụgbọala na nnukwu egbe na mgbọ ndị Boko Haram jị akpa ike.
Ha gbukwara ndị agha Boko Haram ụfọdụ mgbe ha na ekpocha ọdọ Boko Haram ha kpọrọ 'Sabil-Huda' di n'ime ọhịa Sambisa.
Konel Nwachukwu kwuru na ndị agha Naịjirịa abụọ merụrụ ahụ ka ha nọ ọrụ a.
Nwachukwu sị na ndị agha Naịjirịa bidoro ịbuso ezumezu Boko Haram akpọrọ 'CAMP ZAIRO' agha nke a na Frịde, agbanyeghị na ogbunigwe ndị Boko Haram niri n'ala mebiri ụgbọala ha ji alụ ọgụ ahu.
Konel Nwachukwu kwuru na ha nwetere otu ogbaatumtum, igwe abụọ, ọkọrọtọ Boko Haram ato, igbe ise nri oka di n'ime ha, egbe AK47 otu, na ihe ndị ọzọ dị icheiche.
Ndị nwe ụmụakwụkwọ Boko Haram nwụchịkọrọ sị na ndi na efu dị mmadụ otu nari na ise.
Cheta na Boko Haram na akpa ike na gburugburu ọwụwa anyawụ dị icheiche. Na ịzụụka gara aga, ha wakporo ụlọ akwkwọ dị na Dapchi na Yobe steeti we nwụchịkọrọ ihe ruru ụmụakwụkwọ otu nari na ise.
Lai Mohammed ekwuola na ọ bụ ụmụagbọghọ 110 na-efu n'ụlọakwụkwọ Government Science and Technical College dị na Dapchi, Yobe State.
Ka otu izu na-achọ ịgafe ka ndị Boko Haram wakporo obodo Dapchi dị na Yobe steeti, gọọmentị Naịjirịa ekwuputala na ọ bụ ụmụakwụkwọ 110 ka a tọrọla n'ụbọchị Mọnde ahụ.
Mịnịsta na-ahụ maka mgbasa ozi Lai Mohammed, depụtara akwụkwọ nkwuputa ebe ọ kpọpụtara ọnụọgụgụ mmadụ ole na-efu ka ọ gara Yobe steeti ọzọ taa.
O kwuru: "Anyị nọ na Yobe steeti ebe anyị na-agba mbọ imeda obi nne na nna ụmụagbọghọ ndị ahụ, ime ka ha mara na ọbụghị nanị ha kwụ, imekwa ka ha mara na anyị agaghị ezu ike ruo mgbe achọtara ụmụaka ahụ. Anyị ga na-ebu nne na nna ndị a n'ihe niile anyị na-eme gbasara ya."
Lee aha ụmụakwụkwọ 105 na-efu na Dapchi'
Mwakpo Yobe: Ụmụakwụkwọ abụọ anwụọla
Mohammed kwuputara nke a na nzukọ ya na ndị gọọmentị etiti, gọọmentị Yobe, ụlọakwụkwọ ahụ, ndị nne na nna, ndị nchekwa na ndị gọọmentị ọchịchị obodo Bursari ebe Dapchi dị, nwere na Damaturu taa.
O kwuru n'onyeisi ụlọakwụkwọ ahụ bụ Adama Abdulkarim na Mohammed Lamin bụ kọmishọna na-ahụ maka agụmakwụkwọ na Yobe gwara ya na ụmụakwụkwọ 906 nọ n'ụlọakwụkwọ ahụ ụbọchị awakporo ha
Nke a na-abịa ka nne na nna ụmụagbọghọ a depụtara aha mmadụ 105 na-efu.
IPOB bidọ nghaghari iwe ya n'afọ 2012
Emma Powerful bụ ọnụ na-ekwuchitere otu chọ ka ekewapụta Biafra site na Naịjirịa akpọrọ Ipob ekwuola na akụkọ kwuru na Ipob ekewaala bụ akụkọ ashị.
N'akwụkwọ ozi Ipob zipuru ndị nta akụkọ, Powerful kwuru na onweghị onye ọbụla bụ Ezenachukwu Okwudili n'akpọ onwe ya onye isi ọhụrụ otu Ipob.
O kwukwara n'obụ ndị ndọrọndọrọ ọchịchị dị icheiche bụ kwa ndị iro ala Igbo chọ ka Ipob nwu ọnwụ n'ike.
IPOB akpọrịala ndị APC ọdịda anyanwụ
"Ihe a chọrọ bụ ka ala Igbo na ndị otu Ipob nwe mgbagwoju anya," Powerful dere.
Ugbua BBC Igbo ka na chọ ị nweta ndị kpọrọ onwe ha otụ ohurụ nke Ipob ka ha kwuputa ọnụ nke ha.
Ihe anyi mara maka Ezenachukwu Okwudili
Ezenachukwu Okwudili bụ aha ọfụụ a na-kpọ maka otu Ipob.
Onweghị ọtụtụ ihe amara maka ya
Mana ozi Okwudili zịpụrụ ndị ntaakụkọ na-akọwa na Nnamdi Kanu gbahapụola ndị otu ya bụ Ipob
Okwudili dere na otu Ipob ọhụrụ nke ya mụpụtara ga-abụ otu na-eme emuma nke ha n'udo
Mana ha nyere gọọmentị Naijiria izu-uka abụọ ị tọhapụ ndị otu Ipob niile ajidere na mkpọrọ dị icheiche n'ala Naịjirịa.
Ipob bidoro n'afọ 2012, ha na-achọ ka ekewa Naịjirịa wee kenye ha mba nke ha akpọrọ Biafra.
N'ọnwa Okotoba 2015, ndị agha Naịjirịa nwụchịrị onye isi ndị Ipob bụ Nnamdi Kanu na Lagos.
Onweghị onye mara ebe Nnamdi Kanu nọrọ ugbua
N'ọnwa April nke afọ 2017 ka ụlọikpe ukwu n'Abuja hapụrụ Nnamdị Kanu n'aka Sinetọ Alaribe n'aka mbe.
N'ọnwa Septemba afọ 2017 ndị agha bidoro ngagharị ha kpọrọ 'Egwu Eke' wee wakpo be Nnamdi Kanu n'Umuahia.
Luo ugbua, onweghị onye mara ebee Nnamdi Kanu nọrọ.
N'onwa Septemba afọ 2017, ụlọ ikpe n'Abuja kpebiri n'Ipob bụ otu na-eyi egwu.
Ugbua, onweghị ihe gọọmentị kwuru maka otu Ipob a asi pụtara ọhụrụ.
Gọọmenti Naịjirịa ezipụla ụgbọelu ịchọ ụmụ Dapchi
Otu nwoke egbuola ụmụaka ya n'Awada
BBC Igbo gbara ndị mmadụ ajụjụ ọnụ ị chọpụta ndị ma asụ Igbo ọfụma. A jụrụ ha ihe bụ "window" n'asụsụ Igbo.
Ndị nwe ụmụaka Dapchi na-efu efu
Ndị nwe ụmụaka Dapchi na-efu efu nọ na-atụ anya ha
Massob akatọọla ọtịtọ atọrọ ụmụakwụkwọ mmadụ otu narị na iri na ụlọ akwụkwọ ha dị na Dapchi, Yobe Steeti.
Onye na ekwuchitere Massob ọnụ ha bụ Mazị Bariara Kpalap gwara ndị BBC Igbo na ebe ọ bụ na Boko Haram nwere ike ịtọrọ ụmụakwụkwọ na-eleghị anya na-azụ, o gosiri na gọọmentị akajibeghị Boko Haram nku dị ka ha si wee kwuo.
Ọ kwara arịrị na ihe ọdachị dịka nke a nwere ike imekwa ọzọ n'ala anyị, ebe anyị ekutabeghị ume na nke meburu na Chibok, Borno steeti ihe karịrị afọ atọ gara aga.
Massob gwara gọọmentị ka ha were ọsọ ọsọ mee ihe nile ha nwere ike ime ka ụmụaka ahụ laghachite n'aka nne na nna ha.
O kwuru na ihe ga-eme ndị mmadụ enwekwa ntụkwasị obi ọzọ na ebe goomenti nọ bụ na ha na echekwaba ndụ na akụ na ụba ndị ala anyị ọfụma.
Kemgbe ụbọchị ole na ole gara aga, ndị nne na nna ụmụaka ụmụnwanyị ahụ atọrọ nọ n'akwa na iru ụjụ ma na arịọ gọọmenti ka ha kpọghachite ụmụ ha na egbughị oge.
Gọọmenti Naịjirịa ezipụla ụgbọelu ịchọ ụmụ Dapchi
Otu nwoke egbuola ụmụaka ya n'Awada
PSG ji nde dọla nari abụọ zụ Neymar n'afọ 2017
Neymar da Silva Santos bụ onye egwuregwu bọọlụ otu Paris St-Germain agaghị eso n'asọmụnpị Paris St-Germain na Real Madrid n'iko Champions League maka omerụrụ ahụ n'ụkwụ.
Neymar dị afọ iri abụọ na isii merụrụ ahu n'ogweụkwụ n'ụbọchị ụka n'asọmpị Paris St-Germain na Marseille.
NFF echetala Okocha na ndị ọzọ
Oliseh na Fortuna Sittard agbasala
Ndị dokinta ekwubeghị oge Neymar ga-agbake.
Neymar ba otu PSG n'ọnwa August n'afọ 2017, o nyere goolu ruru iri abụọ na itoolu n'ime asọmpị iri atọ.
Ugbua PSG ji akara iri anọ karị Monaco.
Joseph Achuzie, Dike Biafra alala
Dapchi: Gọọmenti emeribeghị Boko Haram - Massob
Son Heung-min onye Tottenham na ndị otu ya na-nwe anụrị mgbe o nyere goolu n'asọmpị iko FA.
Tottenham emerila n'asọmpị iko FA ugboro asatọ
N'egwuregwu, ndị otu Tottenham gbara ndị Rochadale ọkpụ goolu isii asatara otu n'asọmpi FA.
Mmeri a pụtara na Tottenham na otu Swansea ga-asọ mpi Quarter Final n'iko FA a ga-agba n'ụbọchị 17 nke ọnwa Maachị.
Son Heung-min nyere goolu nke mbụ na nke ise. Fernando Llorente nyere goolu atọ n'ime nkeji iri na abụọ n'okara nke abụọ, ebe Kyle Walter-Peters nyere goolu nke isi.
Son Heung-min kwụsị bọọlụ otu Rochadale
Tottenham ga-aga ọgbọ egwuregwu Wembley n'ụbọchị atọ nke ọnwa Maachị. Ha na Huddersfield ga-asọ mpi n'iko Premier League, tupu ha na Juventus ga-asọmpị nke ha n'iko Champions League n'ụbọchị asaa n'ọnwa Maachị.
Otu egwuregwu Rochdale nwere asọmpị 16 ịzọpụta onwe ha tụpụ ha baa relegation na league otu.
Asompị ha nke mbụ ga-abụ ha na Plymouth n'ụbọchị atọ n'ọnwa Maachị.
Guardiola ebuliela iko ya nke mbụ n'England
Champions League: Neymar arọjiela ụkwụ
Onyeisi ndị uweojii bụ Ibrahim Idris ekwuola ka steeti bụrụ ụzo wapụta ala ebemaka ọzụzụ ehi tupu ha amachie ịchigharị ehi
Onyeisi ndị uweojii kwuru nke a ụnyaahụ na kaduna na nzukọ ndị nchekwa obodo metụtara sịrị na ọ ga-enye aka igbara nsogbu na  adapụta n'etiti ndị ọrụ ugbo na ndị na-achị ehi.
Ọ gara n'ihu kwuo na nsogbu dapụtara na Benue bụ maka na gọọmenti steeti ahụ ehibeghị ọdọ ehi tupu ha machie ịchịgharị ehi
Na nzukọ ahụ nke isi okwu ya bụ, "Nkwalite obodo: Nsogbu nchekwa na mkpa ọ dị ịchọta ụzọ zuru oke ịkwụsị ya,"nsogbu dị n'etiti ndị ọrụ ugbo na ndị na-achị ehi ebidoghị n'oge ọchịchị onyeisiala bụ Muhammdu Buhari.
Idris kwuru sị:"N'uche m, iji belata ọgbaaghara dị n'etiti ndị ọrụ ugbo na ndị na-achị ehi, gọọmenti steeti ga-agba mbọ wuo ebe ọzụzụ ehi na steeti ha tupu ha eme iwu ikwụsị ịchịgharị ehi.
Ngwa ahịa agbaala ọkụ n'Alaba International
'Maka Achuzia, anyị ga-ahụ na Biafra mezuru'
Ndị nọ n'ụlọụka ekpe ekpere
Ndị mba Rwanda mechiri ụlọụka ruru narị asaa maka na 'arụsighị ebe ha jiri mere ụlọụka ha ike nakwa na ha na-eme oke mkpọtụ ma ha na-aka ụka'.
Ụfọdụ n'ime ha bụ ụka pentikọstal, kama e mechikwara otu ụlọalakụba.
Otu onye ọrụ ọchịchị gwara BBC na-emepegharịrị ụfọdụ n'ime ụlọụka 700 ahụ ka ndị nyocha kwadochara ya.
E tinyekwara iwu ọhụrụ kwuru na ndị mgbasa oziọma niile ga-enweta ọzụzụ mmụta okpukpe tupu ha emepee ụlọụka.
Ụfọdụ ụka pentikọstal nke ndị mgbasa oziọma ha na-arụ 'ọrụ ebube', mụbanyere nke ukwuu na mpaghara Afrịka n'ime afọ ole na ole gara aga.
Ebe ụfọdụ ụka nwere ọtụtụ ndị ofufe na-arụ ụlọ dị mma, ụfọdụ ndị nke pere mpe na-arụ ụlọ mkpọmkpọ n'anataghị ikike.
Ụfọdụ oge, a na-akpụrụ ụlọụka ndị a n'ọnụ maka iji igwe okwu na-eme ka okwu dapụta ụda achọta ndị ofufe ọhụrụ.
Justus Kangwagye bụ onye ọrụ ọchịchị gwara BBC na ihe ha chọrọ bụ ka ụlọụka ndịa mee ihe ndị kwesịrị ekwesị.
Kangwagye gwara ndị ntaakụkọ New Times dị na Rwanda n'ụfọdụ ụlọụka ahụ na-etinye ndị otu ha na nsogbu n'ekwesịghị ekwesị.
'Maka Achuzia, anyị ga-ahụ na Biafra mezuru'
Ndị uwe ojii akọwaala iwu mmachị nke Ebonyi
Ụmụanụmanụ dị icheiche nọ n'ogige ha dị n' Imo steeti.
E wukwara ụmụanụmanụ ndị a ụlọ ziri ezi ka ha wee bie ọfụma.
A tọrọ ụmụakwụkwọ 110 a n'ọnwa Februwarị
Taa mere ụbọchị nke iri otu na otu (11) a tọrọ ụmụakwụkwọ na-agụ akwukwọ na Girls Government Girls Science and Technical College (GGSTC) ,Dapchi, Yobe steeti ruru notu nari na iri.
Akwụkwọ ozi ndị isi ọchịchị Naijiria depụtara na-ekwu na ha ga-ebido chọwa ha n'obodo ndị agbataobi Naijiria.
Ọ bụ Mịnịsta na-ahụ maka mgbasa ozi na omenaala nke gọọmenti Naijiria bụ Lai Mohammed depụtara akwụkwọ ozi a.
N'ime ya,o kwuru na ndị isi ndị agha akwarala gawa Ugwu Awụsa ka were kwado mbọ ịchọ ụmụ aka ahụ na-efu efu.
E gbuola mmadụ atọ na Rann
'APC na Buhari agbajọọla ndị Naijịrịa'
Enugwu steeti ekewapụtala ijeri naira 103 maka 2018
Ndị sonyere na njem a bụ ndị agha Naijiria gbalitere n'ọkwa.
Ha gụnyere Gen. Abayomi Olonisakin,Vice Admiral Ibok-Ete Ekwe Ibas; Chief of Army Staff; Lt.-Gen.Tukur,Buratai na Alhaji Lawal Daura.
Ha sonyere onyeisi ndị agha ụgbọelụ bụ Air Marshal Sadique Abubakar,onye nke kwagarala Ugwu Hausa.
Na mbu, gọọmentị etiti na nke Yobe steeti na-agọ na onweghị ụmụaka na-efu ebe ha kwuru na ha achọtala ha. O bụ mgbe ndị nwe ụmụ aka ndị bidoro tiwe mkpu na-ha ahụ beghị ụmụ ha magbakọ dekọta aha mmadụ nari ise ka gọọmentị kwetara na mmadụ otu narị na iiri na-efu kemgbe ndị Boko Haramwakporo ụlọ akwụkwọ ha n'onwa Februwarị iri na itoolu.
E wepụtakwara kọmiti ga-enyocha ihe niile gbasara ntọ ụmụaka ahụ.
Ndị uweojii n'Imo Steeti anwụchiela otu nwaanyi aha ya bụ Beatrice Nnamuoh ha sịrị na-arụ ọrụ dịka ọkaiwu na-erughieru kamgbe afọ ise.
Beatrice gụrụ ihe a na-akpọ 'Sociology' na mahadum mana ọ nọ na-arụ ọrụ dịka ọkaiwu ma na-enweta ọtụtụ mmeri.
Nnamuoh, dị afọ 35, bụ onye Iyiawa dị n'Anambra steeti, mana ya na di ya na ụmụ ha anọ bi n'Okporo, nke dị na Ọrlụ n'Imo steeti.
Ndị uweojii si na ha nwetere uwe ndị ọkaiwu dị icheiche na akwụkwọ ebiri aha ụlọọrụ ọkaiwu n'ụlọ ebe Nnamuoh bi.
Nnamuoh gwara ndị ntaakụkọ Punch gbara ya ajụjụ na ya mere ihe a nke a sịrị na o mere.
"Agbanyeghị na m gụrụ Sociology, mụ na ndị ọkaiwu na-arụkọ, ya mere m jiri mụta ihe gbasara iwu. E nwekwara m ụbụrụ. Ya mere, ihe ọ bụla m mere, a na m eme ya nkeọma," Nnamuoh gwara ndị ntaakụkọ.
"A hụrụ m ọrụ ọkaiwu na anya. A chọrọ m i nweta ohere gụọ ya na mahadum ugboro anọ, n'ihi ego, emeghi m ya. Ọ bụ maka i nyere onwe m aka mere m jiri tinye aka na nrụrụaka a."
Nnamuoh na-arịọ mgbaghara, kwuo na ochegharịala.
Mana onyeisi ndị uweojii n'Ime Steeti bụ Chris Ezike kwuru n'aka kpara Nnamuoh n'Orlu mgbe ọghọrọ ndị mmadụ aghụghọ wee napụ ha ego rụrụ naịra 342,000.
"Ọ napụrụ ndị mmadụ ego ka ọ tụrụ ha asị ma reesi ha ụgbọala, ebe ọ gwakwara ha na ọ bụ onye ọkaiwu." Ezike kwuru.
Ndị ntọ atọrọla otu onye ntaakụkọ
Ipob na-agọ na nkewa dị n'otu ha
Ndị mmadụ anwụọla n'ogbaghara na Kaduna
Timothy Weah ọ ga-emenwu ọfụma ka nna ya dịka ndị mmadụ si eche?
Nwa onyeisiala Liberia bụ George Weah a na-akpọ Timothy Weah ebidola ịgba bọọlụ n'otu egwuruegwu PSG, ebe nna ya gbaburu bọọlụ na mbụ.
Timothy pụtara n'ọgbọ ụnyahụ ka PSG na Troyes sọọrọ mpi.
Ka Neymar na Kylian Mbappe anọghị n'ọgbọ maka ahụ ha merụrụ, Angel di Maria na Christopher Nkunku bụ ndị nyere goolu PSG ji nwete mmeri n'asọmpi a.
Neymar na Mbappe n'anọghị ya so nye Weah ohere ịgba n'asọmpi a.
George Weah nyere goolu 55 oge ọgbara bọọlụ na PSG
Nna Timothy bụ George Weah gbaara ndị PSG bọọlụ tupu n'afọ 23 gara aga, tupu ọ gawa AC Milan.
PSG nwere asọmpi 10 n'ihu, n'ime nke ha kwesịrị inweta ọnụọgụgụ 17 ma ọ bụrụ na ha ga-ebuli iko 'French League' nke afọ a.
Ha na Real Madrid ga-ezukọ na Tusde ịgba agba Champions League nke abụọ ha. N'agba nke mbụ, Real Madrid ji 3-1 merie ha.
Onye egwu ha bụ Neymar agaghị asọmpi ọzọ n'ime 'season' a maka ahụ ọ merụrụ.
Gọọmenti Naịjirịa ezipụla ụgbọelu ịchọ ụmụ Dapchi
Otu nwoke egbuola ụmụaka ya n'Awada
Egwu ndị Fulani na-achị ehi ejidela ọtụtụ
Ndị uweojii na ndị agha Naịjirịa nọ na Benue na Taraba maka nsogbu a na-ebo ndị ọchụehi
Nsogbu amalitela ọzọ na gburugburu Mambila plateau dị na Taraba Steeti nke mere ka ndị mmadụ na-atụ ụjọ na-egbuola ọtụtụ mmadụ ma gbaa ọtụtụ ụlọ ọkụ n'obodo Yelwa na Mesamari dị na Sardauna Local Government na Steeti a.
N'agbanyeghị na ndị hụrụ ihe mere na-akọwa na-egburu ihe karịrị mmadụ 40 na mwakpo a ha sị bidoro n'abalị Satude, ndị uweojii na Steeti ahụ gwara BBC na ha amaghị mmadụ ole ihe metụtara.
Egwu ndị Fulani na-achị ehi ejidela ọtụtụ
Obaseki amachiela ichi ehi n'abali
Ganduje nwere ala ga abata ndị na-achị ehi
Ndị uweojii kwuburu na mmadụ ise nwụrụ na mwakpo nke e mere na Tụsde mgbe ndị Fulani na ndị Mambila nwere esemokwu.
Mana mwakpo a mekwara n'abalị Satụde ma ruo Sọnde, butere ogbugbu ọtụtụ mmadụ.
Ndị uweojii na-akọwa na ebe ihe a mere jụzịrị oyi ka ha zipụrụ ndị uweojii gburuguru ebe ihe a na-eme.
Gọọmenti Naịjirịa ezipụla ụgbọelu ịchọ ụmụ Dapchi
Otu nwoke egbuola ụmụaka ya n'Awada
Egwu ndị Fulani na-achị ehi ejidela ọtụtụ
Onye ama ama dịka Eze ndị ntoroọbịa na Naịjirịa bụ Charly Boy kwuru na obi adịghị ya mma maka ọnọdụ Naịjirịa.
Mgbe ndị BBC Igbo gbara ya ajụjụọnụ, ọ jụrụ "Gịnị mere o jiri bụrụ ndị ọjọọ na-achị Naịjirịa?".
Charly Boy kwuru na ọ na-achọ ndị ntoroọbịa pụrụiche ọ ga-akwado maka ị were oche ọchịchị Naịjirịa.
"Ọbi na-agwa m kamgbe afọ iri atọ na ise gara aga na nzọpụta Naịjirịa ga-abụ maka ndị ntoroọbịa pụrụiche," dịka Charly Boy kwuru.
Kobe Bryant onye egwuregwu bọọlụ Amerika ama ama
Mmeri pụrụiche - Kobe Bryant emeriela
N'ihe ịtụ anya mere ka Kobe Bryant bụ onye ama ama ka ọgbaa basketbọọlụ n'Amerịka atụrụla ugo na ntuliugo nke ihe onyonyo a na-akpọ Oscars.
O ritere ihe a maka ihe onyonyo nke eserese nwa-oge.
Lee ndị ọzọ nwere nrite na Oscars emere n'ọnụ utụtụ a.
The Shape of Water nwere nrite nke 'Best picture'
Frances McDormand ritere nke a na-akpọ 'Best actress' maka Three Billboards Outside Ebbing, Missouri
Onye ritere nke a na-akpọ 'Best actor' bụ Gary Oldman maka Darkest Hour
Guillermo Del Toro ritere nke a na-akpọ 'Best director' maka The Shape of Water
Get Out nke Jordan Peele dere ritere 'Best original screenplay'
Danai Gurira mere ihe nkiri Black Panther na Walking Dead gosiri ihe esere n'akụkụ isi ya
Ihe nrite Academy Awards nke ama ama dịka Oscars nke ugboro 90 mere n'abalị ebe ndị mmadụ gosiri ekike ha.
Lekwa ihe ndị na-eme ihe nkiri yi bịa emume a.
Daniel Kaluuya bụ onye Britain so mee ihe nkiri Get Out so na ndị akpọrọ aha inweta ihe nrite Oscar
Lupita Nyong'o nwetara Oscar n'afọ 2012 maka ihe nkiri o mere nke akpọrọ 12 Years a Slave
Uwe Jennifer Lawrence bụ onye mere ihe nkiri Hunger Games yiri akpụrụakpụ Oscar n'acha ọlaọcha
Andra Day bụ onye Amerịka na-agụ ma dee egwu, dina ala na red carpet, sị ndị mmadụ bịa lere uwe ya
Oscars 2018: Ka ọ si gaa
E gosiri Afrịka n'emume mbido 'Black Panther'
Black Panther: Kedụ ụma ị bụ na ihe nkiri a?
Tom Holland mere ihe nkiri Spider Man yi ezigbote uwe bịa kpọpụta aha onye nwetara ihe nrite n'emume a
Chadwick Boseman bụ eze T'challa nke obodo Wakanda n'ihe nkiri Black Panther yi uwe Givenchy kwara bịa Oscars
Ashley Judd nke tinyere ọnụ n'ime okwu Time's Up yi uwe na-acha odoodo pụta na red carpet
Adam Rippon n'eme egwuregwu olimpiks bekee kpọrọ figure skating mere ka ndị mmadụ kpụrụ ya n'ọnụ ka o yi uwe nwere ihe eji eke ajị mere ka ọ dị ka o si n'ime ihe nkiri Fifty Shades Of Grey rịpụta
Salma Hayek yi uwe na-acha odoodo pụta
Ndị ose foto serela na-aga ka Darrell Britt-Gibson mere ihe nkiri Three Billboards maliri elu na red carpet
Uwe Whoopi Goldberg yi n'ahụ dị ka dragon esere n'ahụ ya
Sir Patrick Stewart mere ihe nkiri X-Men yi ntụtụ edere Time's Up n'uwe ya ka onyere ndị ose foto nsusu
Sally Hawkins, onye Britain so na ndị akpọrọ aha inweta ihe nrite maka ihe nkiri The Shape of Water o mere chịsaara ndị ose foto ọchị
Saoirse Ronan mere ihe nkiri Lady Bird yi uwe pink pụta na red carpet Oscars ka afọ 10 gachara oge mpụta mbụ ya n'afọ 2008 oge ọ ka bụ nwata dị afọ 13
Akpọọla Meryl Streep aha maka inweta ihe nrite Oscars ugboro 21 kamgbe o bidoro ime ihe nkiri
Margot Robbie mere ihe nkiri I, Tonya mara mma n'ihe o yi pụta na red carpet
Tiffany Haddish kere ezigbote ekike ndị Afrịka nke eji mara ụmụnwaanyị Eritrea na Ethiopia
Foto niile a nwere ihe bekee na-akpọ copyright.
2018 a mere ya afọ 90 a na-eme nturugo Oscars na Hollywood
Ka emechara Oscars nke bụ emume nturugo kachasị ada ụda n'ụwa ihe nkiri nke 2018, BBC Igbo nyochara ma hụ na mba Afrịka ndị ọzọ ka Naịjirịa mma n'ihe gbasara ihe nkiri.
Oscars 2018: N'etiti Afrịka na Naịjirịa
BBC chọpụtara na n'agbanyeghị na ụfọdụ ndị na-emepụta ihe nkiri na Naịjirịa na-etinye ụfọdụ ndị Hollywood n'ihe nkiri ha, o mebeghị ka ha soro na ndị a na-akpọ aha inweta nturugo ọbụla na Hollywood.
Nollywood bụ ndị na-emepụta ihe nkiri na Naịjirịa na mpaghara Afrịka ndị ọzọ so na ndị a na-anụ aha ya, ndị mba Afrịka ndị ọzọ egosila ha nkarị.
• Lupita Nyong'o bụ nwaafọ Kenya bi n'Amerịka nwetara ihe nrite 'nwaanyị kacha akwado ihe nkiri' n'afọ 2013
N'afọ ole na ole gara aga, a na-ahụbụ Naịjirịa dịka 'dike' n'ihe nkiri n'Afrịka, mana ugbua, ọ dị ka ndị ọzọ agaferela ha.
Ebe Nollywood n'onwe ha bụ ndị nọ n'ọkwa abụọ n'ụwa ihe nkiri na-emepụta ihe nkiri karịrị 1000 n'ime otu afọ, Hollywood na-emepụta ihe na-erughị nke ahụ mana ọkwụsịghị ha ịbụ ndị ụwa niile na-ele anya na ha kacha emepụta ihe nkiri kacha mma.
Mana abịa n'ime Afrịka, mba Kenya na Saụt Afrịka na-egosi Naịjirịa nkarị ebe ọ gbasara ihe nrite sitere na nturugo Oscars.
Nanị Saụt Afrịka nweterela ihe rite maka 'ihe nkiri kacha mma ndị mba ofesi mere' akpọrọ Tsotsi
Ha nwetara ihe nrite a n'afọ 2005
Nanị Saụt Afrịka bụ mba Afrịka nwere ndị a kpọrọla aha inweta ihe nkiri (nominate) ugboro itoolu
Charlize Theron bụ nwaafọ Saụt Afrịka bi n'Amerịka nwetara ihe nrite 'nwaanyị kacha eme ihe nkiri' n'afọ 2004 maka ihe o mere n'ihe nkiri akpọrọ Monster
Lupita Nyong'o bụ nwaafọ Kenya bi n'Amerịka nwetara ihe nrite 'nwaanyị kacha akwado ihe nkiri' n'afọ 2013 maka ihe o mere n'ihe nkiri a kpọrọ '12 Years a Slave'
Mark Peploe bụ onye Kenya nwetara 'Academy Award for Writing Adapted Screenplay' n'olu bekee maka ihe nkiri a kpọrọ, 'The Last Emperor'.
Chiwetel Ejiofor bụ nwaafọ Naịjirịa a mụrụ na Britain so na ndị a kpọrọ aha inweta ihe nrite 'nwoke kacha eme ihe nkiri' n'afọ 2014 maka ihe o mere n'ihe nkiri '12 Years a Slave'
Sophia Okonedo bụ nwaafọ Naịjirịa a mụrụ na Britain so na ndị a kpọrọ aha inweta ihe nrite 'nwaanyị kacha akwado ihe nkiri' n'afọ 2005 maka ihe o mere n'ihe nkiri 'Hotel Rwanda.'
Kenneth Okonkwo na-azọ gọvanọ Enugwu n'okpuru pati APC
Onye na-eme ihe nkiri bụ Kenneth Okonkwo nke e ji "Andy Okeke" mara ekpebiela na ya ga-azọ ọchịchị ọkwa Gọvanọ Enugwu steeti n'afọ 2019.
Kenneth bụ onye Nsukka dị n'Enugwu gwara BBC Igbo na ọ bụ mmasị ya ime ka Enugwu steeti ga n'iru dịka ọrụ nkiri ha bidoro na Naịjirịa si gaa n'iru.
Kenneth so na ndị mere ka ọrụ nkiri Naịjirịa bụrụ ihe na-ewuewu na mba ụwa dịka o sonyere na ihe nkiri e mere n'asụsụ Igbo a kpọrọ, "Living in Bondage".
Kenneth Okonkwo kọwara BBC Igbo na ihe nkiri ọ na-eme bidoro ka ihe egwuregwu na ihe iji nwe aṅụrị na abụghị akaọrụ mana ọ gara nke ọma bụrụ ihe mepụtara ihu Naịjirịa.
O kwuru na dịka ya siri ga n'ihu n'ọrụ nkiri ka ya siri chọọ ime ka Enugwu steeti gaa n'ihu.
Kenneth katọrọ ọchịchị Gọvanọ Ifeanyi Ugwuanyi bụ aka na-achị Enugwu steeti kwuo na ndị Nsukka anaghị enwe aṅụrị n'ọchịchị ahụ.
Ọ gwara BBC Igbo na nanị afọ anọ ka ya chọrọ ịchị.
Ọ na-azọ ọchịchị n'okpuru pati ndị APC.
Oscars 2018: N'etiti Afrịka na Naịjirịa
Anwụchiela onye ohi akara ATM
Onyeisiala Buhari ga-aga Taraba Steeti
Ihe ndị ị na-amaghị maka Kenneth Okonkwo
1. Ọ bụ onye Nsukka dị n'Enugwu steeti.
2. O mere agwa Andy Okeke n'ihe nkiri a na-akpọ "Living in Bondage" nke e mepụtara n'afọ 1992.
3. Ọ bụ onye ọkaiwu, ọ gụrụ akwụkwọ na mahadum UNN nakwa UNILAG.
4. Ọ lụrụ nwa ụkọchukwu ya n'afọ 2000 mana ha gbara onwe ha alụkwaghị m n'afọ 2002.
5. Ọ mụrụ ọkpara ya n'afọ 2016 ka ọ gasịrị afọ itoolu ọ lụrụ nwunye ya nke abụọ bụ Ifeoma Okonkwo.
Kenneth esonyela ndị na-eme onyonyo bara ndọrọndọrọ ọchịchị
Kenneth nwere nkwado aka chịburu Enugwu bụ Sullivan Chime
Ndị na-eme ihe nkiri na Nollywood dịka Desmond Elliot, Kate Henshaw na ọtụtụ ndị ọzọ esirila na ihu TV banye ọrụ gọọmenti na steeti ha dị icheiche.
Kenneth Okonkwo gwara BBC Igbo na ya nwere ntụkwasị obi na ndị Enugwu ga-akwado ya dịka aka chịburu Enugwu Sullivan Chime kwadoro ya.
N'aka nke ọzọ, onyeisi pati APC n'Enugwu steeti bụ Ben Nwoye kwuru na Kenneth pụrụ imeri ntuliaka n'afọ 2019.
Gọvanọ Ifeanyi Ugwuanyi nọ pati PDP dịka ọchịchị ya ugbua bụ nke mbụ.
Williams kwụsịrị ịsọmpi n'ọnwa isii gara aga ịga mụọ nwa
Serena Williams, bụ onye mba ụwa ma ama n'egwuregwu tenis, ewepụtala atụmatụ na mkpali o nwere ibido asọmpị mba ụwa n'egwuregwu tenis maka ụmụnwaanyị n'Afịrịka.
Ọ bụrụ na ọ gaa nkeọma, nke a ga-abụ bụ na mpaghara Afịrịka.
Ọ gwara BBC Sports na ọ bụ ihe dị ya n'uche.
N'okwu ya; "Ọ bụ ihe dị m n'obi, echekwala m ya ma a ga m aga n'ihu na-echkwa ya. Ọ na enye m obi aṅụrị maka na a na m eche na ọ ga-abụ ezi ihe ga-atọkwa ụtọ nke ukwu ebe ndị egwuregwu ga-esi na ya pụta site na mpaghara Afịrịka ga-adị nnukwu".
Wenger: Ndị egwuregwu England dị aghụghọ
Kee otu bọọlụ ga-akpọtụ n'asọmpị na-abia?
Asọmpi ahụ a na-akpọ WTA n'aha ịchafụ bụ nke ndị ọkacha mara n'egwuregwu tenis na-eme, ndị na-ekpokoba ya bụ otu Women's Tennis Association (WTA).
Williams kwuru na ya ga-achọ ka asọmpi ahụ mee na mba Kenya dịka o kwuru na Kenya bụ otu ebe na-amasị ya ịga nke ukwu.
O kwuru na ya ga-akwado ịlaghachi ngagharị WTA n'ọnwa isii gafee ka ya mụsịrị nwa.
Williams a tụrụla ugo tenis a kpọrọ Grand Slam Singles ugbo 23.
Nwaanyị na-ebe akwa ebe a na-eli mmadụ
Eliri mmadụ 73 nwụrụ na mwakpo emere na Benue n'ọnwa Jenụwarị
Gọọmenti Benue Steeti ekwuola na ha ga-elikọta ndị nwụrụ na mwakpo ndị a na-eche na ha bụ ọchịehi wakporo obodo Omusu, nke dị n'Edumoga dị na gọọmentị obodo Okpokwu nke Steeti ahụ na mgbede Mọnde.
Ihe a na-eme ka Onyeisiala Naịjirịa bụ Muhammadu Buhari kwere nkwa ịga steeti ahụ na ebe ndị ọzọ ọgbaghara a na-ebo ndị Fulani na-achị ehi dị na Naịjirịa.
Nke a bụ otu n'ime ọtụtụ ogbugbu mmadụ na-eme na Benue Steeti.
Ogbunigwe 'egbuola mmadụ 3 na Maiduguri'
Ọgụ Fulani na Mambila amalitela ọzọ
Na mbido afọ a, mwakpo emere na gọọmentị obodo abụọ gburu mmadụ 73 ma bute mmebi ụlọ na akụnaụba. Igbu mmadụ bụzị ihe na-eme mgbe niile na Benue kamgbe ahụ.
Mwakpo nke Mọnde merụkwara ọtụtụ mmadụ ahụ ma mee ka a na-achọ ụfọdụ ma ruo ugbua. Ndị mere mwakpo a gbakwara ụlọ, ọba nri na akụnaụba ndị ọzọ ọku.
Otu onye hụrụ mgbe mwakpo a mere na-akọwa na ọ bụ n'elekere anọ nke mgbede ka ndị omekome a wakporo obodo ma bido ịgba ihe ọbụla ha hụrụ egbe.
Gọvanọ na-achị Benue Steeti bụ Samuel Ortom so na ndị mbụ gara mgbaru n'obodo ihe a metụtara. Gọvanọ Ortom duuru ndị ọchịchị ya ịga hụ ihe mere.
Ọ gwara ndị Omusu na ndị a na-akpa ike si mba ofesi bata, ma kwukwa na-agaghị anabata ogbugbu mmadụ a ndị ọchi ehi na-eme.
O kwukwara na ọ bụ mmadụ 24 ka ha ma nwụrụ n'otu ụbọchị na mwakpo a.
Ortom sị ka ndị nchekwa nwụchie ndị isi Miyetti Allah, bụ ndị o na-ebo ebubo na aka ha dị n'ihe na-eme na Benue.
Ọ gakwara n'ihu kwuo na a ga-elikọta ndi nwụrụ na mwakpo a.
Olofu Ogwuche, bụ onye na-achị gọọmenti obodo ebe ihe mere, sị na ọgbaghara a bidoro mgbe ndị ọchịehi bịara gwa ya na ehi ha na-efu. Ọ sị na ọ bụ ka ọ na-enyocha ihe mere ka awakporo obodo ahụ.
Nsogbu ndị ọchiehi na ndị na-akọ ugbo so n'ezigbote nsogbu Naịjirịa nwere ugbua.
Onyesiala Buhari ezipụla ndị agha na ndị uweojii ka ha gaa ọrụ nchekwa n'ebe ihe a kachasị eme.
Ghana na-eme mmemme nnwereonwe ha taa
Otu AU enwetala onyeisi ọhụrụ bụ Paul Kagame
Otu #OurMumuDonDo chọrọ ime ngosiiwe
Chike Obidigbo kwara arịrị na kemgbe ọchịchị nọ ugbua batara, onweghị ọkwa nwere isi onye Igbo ji na Abuja.
O kwuru na onye ọbụla na-asị ka Naijiria bụrụ otu kwesiri ibu ụzọ mee ka Ndigbo nweta oke ruru ha dịka ndị Awụsa na ndị Yoruba.
Obidigbo kwuru na ekwesịrị ịghagharị usoro ochịchị n'Naijiria ka ọghara inwe agbụrụ a na-emegbu emegbu.
Ọ gara n'ihu kwuo na ọ bụ ihe na-agba anya mmịrị na nanị ọdịda anyanwu bụ Igbo bụ ebe e nwere steeti ise, ebe ndị ọzọ  ka n' ọnụọgụgụ.
Nke a mere na-abia n'ụlọ omebeiwu Ndigbo enweghị ọtụtụ ndị na-ekwuru ha ọnụ ha nke ha na- enwe ndị ga-enwetara ha oke ha ma atụliba aka n'ụlọ omebeiwu abụọ dị na Naijiria.
Obidigbo kwuru na ọ bụrụ na goomenti chọrọ ime ka obodo a dị mma, ha ga-eme Okeke ka ha mere Okafọ.
O nyere ọmụmaatụ site na ihe mere na Kano steeti, ebe INEC hapụrụ ụmụaka ha soro mee ntụlịaka.
Obidigbo nyere Goomenti ndụmọdụ ka yabụ ọgụ ha na-anụso mpụ na aghụghọ bụrụ eziokwu site na inyocha ụlọọrụ INEC na etu ha si arụ ọrụ ha.
Gọọmenti Britain adịla njikere ịrụ ụlọ nkpọrọ na'Naijiria
Onye ode akwụkwọ ndị Britain na ihe na-eme na mbaọzọ bụ Boris Johnson kwuru na ya bụ ụlọ mkpọro ọhụrụ ga-enyere aka imejuputa mkwekorita Nijiria na Britain nwere ịdị na-agbanwe ndị nga ejidere .
Mgbanwe a ga-eme ka nwa afọ ọbụla ejidere dara iwu na-ala ọzọ ka akpọlaa ya obodo ya ka ọga nọọ afọ ole atụrụ ya n'ụlọ mkpọro.
Ụlọ mkpọrọ ahụ a na-ekwu na oga adi ọnụ ụlọ otu nari na iri na abụọ, bụ nke aga eguzobe n'ime ụlọ mkpọro kirikiri dị na Lagos steeti wee dowe ndi nga ụmụ Naijiria karịrị nari atọ nọ na Britain.
Nke a so na nkwekọrịta Naijiria na Britain nwere na 2014 na onye ọbụla atụrụ nga na Britain ga-ala na be ha gaa mkpọrọ.
Dịka ndị ụlọ ọrụ na-ahụ maka ikpe na Britain siri kwuo, ụmụ nijiria nọgasi n'ụlọ mkpọro di iche iche na Britain di nari ato na iri na abụọ n'ọnụ ọgụ ka mgbe 2016.
Onụ ọgụ a na-egosiputa pasenti atọ na agbakọọ ndi nile nọ n'ụlọ mkpọrọ na abughi ala nna ha n'uwa nile.
Mana ndị na-ahụ maka ikike diara mmadụ kwuru na ọnọdụ ụlọ mkpọrọ na Naijiria bụ ihe ịgba anya mmiri.
Ha kwuru na ọnọdụ ahụ jọrọ njọ nke ukwuu nke na ndị ala anyị nọ n'ụlọ mkpọrọ anaghị ekwe alọta .
Ndi emekwaranụ mmanye, na-aga gbaa akwụkwọ sị na ọnọdụ ụlọ mkpọro Naijiria na-emegide ikike diara mmadụ nke ha.
Ya mere gọọmenti Britain jiri werezia aka ya malite njem irụ ụlọ mkpọro ahụ.
Akụkọ ndị ọzọ ga-amasị gị:
'A na-emegbu Ndigbo ka ndị emeriri n'agha'
Osu a ga-akwụsị n'ala Igbo?
Lee nnukwu ihe Kathleen Thomas mere
Godwin Emefiele bụ Govanọ ụlọakụ ukwu Naijiria
Emefiele kpọrọ oku a taa n'Abuja mgbe ọ na-ekwu okwu na mmemme iji cheta ụbọchị ụmụnwaanyị n'ọkwa dị elu n'ọrụ ụlọakụ.
O kwuru na ọnọdụ e nwere ụgbua ebe ọ bụ sọọsọ mmadụ atọ n'ime mmadụ iri abụọ na asaa bụ ndị isi ụlọ akụ na Najiria adịghị mma.
O kwuru na CBN enyewanyela ụmụnwaanyị ohere ịnọ na nnụkwụ ọkwa gbagoro sitere na otu nwaanyi ibụ diretọ n'afọ 2001 gbalie ga ụmụnwaanyị  isii n'afọ 2017 ebe pacent ụmụnwanyi CBN were n'ọrụ gbaro site na pacent iri abụọ na anọ ga iri abụọ abụọ na asatọ.
O kwuru na CBN mara mkpa ụmụnwaanyị dị n' ịnọ na nnukwu ọkwa nke mere ka ha nwe atụmatụ iji kwalite ha.
"Dika a matara na ụmụnwoke kachasị nọrọ na nnukwu ọkwa n'ọrụ ụlọakụ, the kọmịti na-ahụ maka ọrụ ụlọakụ nke a kpọrọ bankers' Committee n'aha bekee, ewpụtala quota ga-enye ụmụnwaanyị  pacent iri atọ."
Emefiele kwuru na ọ dịkwa mkpa ka ụmụnwaanyị na-esonye n'ihe a na-eme ọnọdụ dị mkpa na ọrụ na-abụghị nke gọọmenti.
Gọọmenti Britain ga-arụ ụlọ mkpọrọ na Naijiria
'Busonu omenaala na-emegbu ụmụnwaanyị agha'
Ndị dọkịta Naịjirịa enwere ike ịjụ mbuli ụgwọ?
Nwunye Buhari na-ekwukarị uche n'ihe gbasara gọọmenti di ya
Nwunye onyeisiala Naịjịrịa bụ Aisha Buhari etiela mkpu ka ndị Boko Haram na ndị omekome ndị ọzọ na-eyi ọha egwu kwụsị ịtọrọ ụmụaka ụmụnwaanyị.
Nke a bụ iji tinye olu ya n'okwu mba ụwa dịka e mere mmemme ncheta ụmụnwaanyị ụnyaahị.
N'okwu ya, Aisha kwuru na Maachị 8 dị iche na mmemme ndị ọzọ maka ụmụaka Dapchi na Chibok ndị kwesiri ị nọ na be ha.
Ọ malitere okwu nke ọ kpọrọ "Hapụru anyị ụmụ anyị ụmụnwaanyị" nke o kwuru na ọ bụ oku ọ na-akpọ iji kwụsị ntọrị, ebe ọ rịọrọ ndị mgbasaozi ka ha gbasara ya ozi a.
Ọ gwakwara ndị nwunye gọvano ka ha sonyekwa na mgbasaozi ahụ na steeti ha dị icheiche ka ọ na-akpọtu n'akụkụ Naịjirịa niile.
Ọ sịrị: "Hapụrụ anyị ụmụ anyị ụmụnwaanyị. Hapụrụ anyị ụmụ anyị ụmụnwaanyị. Hapụrụ anyị ụmụ anyị ụmụnwaanyị" ka o kwuru.
O depụtakwara ya n'ozi ya n'igwe Facebook.
Na mbido, nwunye osote onyeisiala Naịjiria bụ Dolapo Osibanjo kelere ụmụnwaanyị na mmemme nke ụbọchị ụmụnwaanyị mana o kwuru na ụmụnwaanyị Naịjirịa nọ n'ọnọdụ dị njọ n'oge a.
Ihe ndị ọzọ ụmụ Naịjirịa na-ekwu gbasara ụmụnwaanyị
Ụmụ Naịjirịa na Twitter na-ekwupụta uche ha gbasara mmemme ncheta ụmụnwaanyị :
Ola Ola kwuru na ụmụnwaanyị na-akwado onwe ha na-akwụkwa onwe ha n'azụ.
Saamira Sanusi kwuru na ya na-ebu n'uche na o nwere nwata nwaanyị na-ele ya anya oge ọbụla ya na-eme ihe ọbụla.
Stella Udobong kwuru mkpa ọ dị ka a zụgharịa ụmụaka ma kuziere ha mkpa ndụ dị ka a ghara iji ụmụnwaanyị mere ndị na-ebu ogbunigwe dịka ndị Boko Haram na-eme.
Ụfọdụ chetakwara dọkịta Stella Ameyo Adadevoh bụ onye tufuru ndụ ya iji zọọ ndị ọzọ ndụ oge ọrịa Ebola wakporo Naịjirịa n'afọ 2014 nakwa onye bụbụrụ Mịnịsta ọrụ mgbasa ozi na Naịjirịa nke nwụrụ anwụ bụ Dọra Akunyili.
N'aka nke ọzọ, onye odeakwụkwọ mba ụwa a ma ama bụ CHimamada Ngozi Adichie akpọọla oku ka mmadụ niile tinye uchu na ịkwado ụmụnwaanyị.
Chimamanda kwuru nke a oge ya na BBC Igbo nwere mkparịtaụka, lee ya n'onyonyo a:
Chimamanda tinyere olu ya n'egwu oti egwu mba ụwa bụ Beyonce.
'Ụmụnwaanyị anyị kajara akaja' - Charly Boy
Naịjiria enwere ndị nkuzi ha ga-ebinye Liberia?
Enyi so anụmanụ a na-achọ achọ n'ụwa niile
Gọọmenti Ondo steeti ekwuola na ha na-achọ otu dinta a kpọrọ Ọjaja onye gbagburu enyi n'ohia dị na Idanre, Ondo steeti.
Akụkọ kwuru na ọha obodo gbakọrọ ikiri anụmanụ dị ụkọ ebe ọ tọgbọ n'ozu mana ka ndị nta na ndị obodo ya na-ana ya aka nọ o bu dimkpa, ndị mara ihe a na-ekwu n'obodo kwuru na ihe o mere jọgburu udele, sigbuo nkapị.
Ọtụtụ ndị mmadụ katọrọ ihe nwoke ahụ mere n'igwe okwu, Twitter.
Onyeisi ngalaba n'ahụ maka ichekwa anụmanụ nke a kpọrọ Nigeria Conservation Foundation na bekee bụ Joseph Onoja kwuru na ihe dinta ahụ mere bụ ihe mwute.
"Ọ bụ ihe mwute n'ihi na enyi ahụ sọ na enyi ohịa ole ma ole fọrọ n' Ọdida-Anyanwụ Naijiria."
"Ihe ọ mere bụ ihe megidere iwu nke ọ kwesiri inwe ntaramahụhụ iji kwusụsị ụdị ihe ime ọzọ."
Gee ihe Joseph Onoja kwuru n'uju na bekee:
Kọmishọna ahụ na-ahụ maka ọnatarachi  nke a kpọrọ 'Natural resources' na bekee n' Ọndọ na steeti bụ Rasheed Badmus tụrụ arịrị maka ihe mere ma kwuo na gọọmentị na-achọ nwoke ahụ iji taa ya ahụhụ ya.
"Ihe mere na Idanre. Anyi amatabeghị ebe ọ mere kpọmkwem. Anyi akpọkọtala ndị ọrụ nchekwa na ndị dịnta ka ha nye aka chọta nwoke ahụ.
A ga-ata ya ahụhụ n'ihi na ihe o mere bụ ihe iwu mabidoro."
Ọnụ na-ekwuru ndị uweojii na steeti ahụ bụ  Femi Joseph gwara BBC na n'ezie na ya bụ ihe mere.
O kwukwara na ha ji foto nwoke ahụ na-achọ ya.
Hapụrụ anyị ụmụ anyị - Aisha Buhari
World Cup ga-atụ na BBC Lagos
Arsene Wenger ọ ga-ekuru ume ndụ ugbua?
N'ala Naijiria, dịka ọmenaala ọtụtụ siri dị, a na-ahụta onye gbụrụ enyị dịka dike.
Mana otu onye  na-agba mbọ maka nchekwa ikike dịrị anụmanụ bụ Desmond Majekodunmi kwara BBC na omenaala ahụ ewuchala, na 'ọ dịghị mma.'
Majekodunmi kwuru na omenaala ochie na ndụ agba ọhụrụ dị iche ma rịọ ka gọọmenti gbalịa ikuziri ndị mmadụ mkpa ọ dị ichekwa anụmanụ ndị nwere ike mkpochapụ.
A nwụchiela nwoke ahụ kụgburu nwunye ya
Otu nwoke a kpọrọ Sunday Nnamani akụgbuola nwunye ya, n'Enugwu, Enugwu steeti.
Akụkọ kwuru sị na izụụka gara aga, Nnamani na nwunye ya bụ Nkechi nwere nghọtahie ebe ọ nọ kunye ya ọnọdụ ọdị ndụ ọnwụ ka mma.
E bugara ya n'ụlọọgwụ Parklane Specialist Hospital, Enugu, ebe ọ nọrọ na-enwe nleta tupu ọ nwụọ ụnyaahụ.
Otu nwoke egbuola ụmụaka ya n'Awada
Nwoke mara nwa ya aka ntị
A nwuchiela onye gbara ndị mbịarambịara si Afrịka egbe
Mgbe BBC gbara ya ajụjụọnụ n'ekwenti, ọnụ na-ekwuru ndị uweojii n'Enugwu bụ SP Ebere Amaraizu, kwuru n'ezie na ọ bụ ihe mere eme.
"Ọ bụ eziokwu. Mana ọ bụ izuụka gara aga ka nwoke ahụ na nwunye ya nwere okwu o were ihe kụọ ya n'isi. E buga ya ụlọọgwu ma ọ nwụrụ ụnyaahụ."
Amaraizu gara n'ihu kwuo na aka ndị uweojii Enugwu steeti akparala nwaamadi ahụ, ebe o sokwa enyere ha aka na nyocha ha na-eme maka ọdachi ahụ.
Ka ọ dị ugbua, e tinyela ozu nwaanyị ahụ n'ụlọozu.
Nsogbu Fulani na-achị ehi na ndị ọrụ ugbo atala isi ọtụtụ ndị mmadụ na Naijiria
N'ụzụ ụtụtụ ụnyaahụ bụ Fraide 9 ọnwa Maachi, ndị a na-eche na ha bụ ndị Fulani na-achị ehi gburu opekata mpe mmadụ ise na Miango nke dị n'okpuru ọchịchị Bassa.
Ha gbukwara mmadụ isii n'ime obodo Ganda dị na Dafu nke dị n'okpuru ọchịchị Bokkos ndị dịcha na Plateau steeti.
Ha gbakwara ụlọ karịrị ụlọ irị ise ọkụ ma merụkwa ọtụtụ ndị mmadụ ahụ.
Nke a na-eme ka onyeisiala bụ Muhammadu Buhari sepụchara ụkwụ njem ọ gara na steeti ahụ ebe ọ gara mepe ngalaba steeti ahụ na-ahụ maka ikpa udo.
Ọnụ na-ekwuchitere otu ndị ntorobịa n'obodo ahụ bụ Lawrence Zongo, kwuru na mmadụ ise egburu ebe ahụ gụnyere:  Illa Isa Peter bụ onye gbara afọ 52, Henry Audu afọ 25, Emmanuel Joseph dị afọ 16, Christopher Joseph, afọ 16 na Peace Joseph dị afọ isii. Atọ n'ime ndị a bụ ụmụnne nke abụọ bụ ejima.
Gọọmenti etiti ewetuola mbubata osikapa
'Anyị na-achọ dinta gburu enyi'
Chioma Akpotha: Ime ihe nkiri bụ akara aka m
Onyeisi ndị Irigwe Development Association (IDA) bụ Sunday Abdu, gwara ndị ntaakụkọ na Jos, na iihe mere na mwakpo Miango bụ eziokwu.
Abdu sịrị: "Ọ bụ eziokwu na ndị Fulani na-achị ehị gburu mmadụ ise na Miango na mwakpo bidoro n'abali Tọọsde ruo chi ofifo ụnyaahụ(Fraide).
"Ndị ọzọ bụ ndị emerụrụ ahụ na mwakpọ ahụ e nweghị onye chọrọ ha okwu. E bugala ozu ndị ahụ n' ụlọọzụ dị n'ụlọọgwụ. Anyi anaghịzi akụ gbanụgbanụ ili ndị nke anyị egburu. Oge ọbụla anyị kwadoro ili ha, anyị ga-eme ka ndị mmadụ mara.
"Ndị na achị ehi na-egbusịsị anyị mana ọ bụ ha bụ ndị na-ebenụ. Kedụ ụdị agụgọ dị otu a? Anyị na-arịọ ndị ọrụ nchekwa ka ha tinyekwuo uchu n'ọrụ nche iji kwụsị mbibi na ịla ndụ n'iyi na-aga n'ihu."
Otu onye ndu ndị obodo na Bokkos bụ Matawa Mankut, kwetakwara na ihe mere n'obodo Ganda ụnyaahụ bụ eziokwu.
Mankut sị: "Anyị nọ n'ili ozu ugbua iji likọta ndị e gburu. Anyị na-arịọ steeti na gọọmenti etiti ka ha gbatara anyị ọsọ enyemaka iji chekwa ndụ anyị na ihe anyị nwere n'ihi na ndị a na-achọ ikpochapụ anyị."
Ọnụ na-ekwuru otu ndị agha nchekwa nke a kpọrọ 'Operation Safe Haven' bụ Majọ Adam Umar, kwuru na ihe e kwuru mere ma kwukwa na mgbe ndị mmadụ titara ha mkpu akwa na ha mere ngwa nwgwangwa zaa ha oku.
Umar kwuru na mgbe ha rutere na ndị mwakpo ahụ agbalagala.
Ọ gara n'ihu kwue na ndị agha ewerela ọnọdụ na mpaghara ahụ ma gwakwa ndị mmadụ ka wetara ha ozi ngaghari mmadụ maọbụ ihe na-edoghị anya.
Muhammadụ Buhari kpọpere trakụtọ nari anọ oge o mere njem na Plateau steeti
Ndị mmadụ nupụtara n'igwe ịnabata onyeisiala bụ Muhammed Buharị oge ọ gara njem nleta na Plateau steeti na nsonso.
Ọtụtụ ha pụtara n'ezi dị n'ụzọ ebe ewumewu ndị Buhari gara imepe dị na-eti, 'Baba oyoyo,' na-efere ya aka.
Agwa ha kpasara Buhari tụrụ ọtụtụ ndị mmadụ na anya dịka  e nwerela ọtụtụ ndị ọnụ na-eru na okwu dịka Olusegun Obasanjo na Ibrahim Babangida na Naijiria ndị katọrọ Buhari maka etu akụnaụba na nchekwa ala Naijiria siri kụọ afọ n'ala, ma gwa ya ka ọ hapụ ịzọ ọchịchị ọzọ n' afọ 2019.
Mana ụdị nnabata e nyere ya na Plateau steeti palitere ndọrịtaụka n'etiti ndị mmadụ. Ndị hụrụ Buhari n'anya na-ekwu na ogosiri na Buhari ka bụ mmadụ oha, onye a hụrụ na-anya nke ukwu nke na ọ zọ ọkwa ọchịchị na afọ 2019, a ga-atụnyere ya akwụkwọ.
Ha sị na o nwere ezi ohere inweta ọkwa  onyeisiala ọzọ.
Lee ihe ndị hụrụ Buhari n'anya na-ekwu n'igwe okwu Twitter:
Mana  ndị ọzọ na-ekwu na ịpụta n'ụzọ na-eti mkpu,efe aka abụghị ụzọ e ji ama onye ọha hụrụ n'anya, kama ọ bụ ntụliaka ga-ekwu onye bụ onye.
Nwafọ Igbo ma bụrụkwa onye otu pati UPP bụ Chekwas Okorie sịrị na ihe ọtụtụ ndị mmadụ ji pụta bụ na ndị mmadụ na-apụtakarị ịbịa hụ ndị ọchịchị.
O kwukwara na e nwe ọbịa pụrụiche, na gọọmenti ụfọdụ na-emechi ahia, ụlọakwụkwọ na ụlọọrụ.
Uhuru Kenyatta na Raila Odinga ekpeziela
Gọọmenti ga-egbubilata osikapa a na-ebubata
E gbuola mmadụ 11 na Plateau steeti
Okorie gara n'hu kwuo na nke a apụtaghị na onye ahụ ga-emerị na ntuliaka.
" Ọ bụghị ikwụ n'ụzọ na-efe aka ka a ga-eji mara onye a ga-etinyere akwụkwọ na ntụliaka, ọ bụ nkwa e kwere ekwe nke e meghị  ka a ga-atụle."
Ndị na-agba mbọ ka ndị mmadụ nweta ikike dịrị ha kwenyere n'ihe Okorie kwuru.
Otu onye n'ime ha bụ Jude Ohanele sị na ndị na-apụtakarị ma ndị ọchịchị bịa njem bụ ndị enweghị ọrụ.
"Onye ọbụla bụ onye ọchịchị gara n'obodo dịka Naijiria obodo ndị mmadụ na-enweghị ọrụ, ndị mmadụ ga-apụta. Ọ bụrụ na ndị mmadụ nwere ọrụ, ha agaghị apụta. Oke ndị mmadụ pụtaranụ na-egosi ndị anamachọọrụ."
David Anyaele kwuru na ọ bụ n'oge ntuliaka ka e ji ama onye ọha hụrụ n'anya n'ezie.
N'okwu ya,  "Agaghị eji etu ndị mmadụ siri gbapụta kele onye ọchịchị mara onye ga-atunyere ya n'ihi na ihe ndị a niile e nwere ike ịzụta ha n'ahịa."
Naịjirịa e nwere ndị nkuzi ha ga-ebinye Liberia?
Ntuliaka Italy: Etu osi gbasa gị
Mohammadu Buhari achịla Naịjirịa dịka onye agha na onye ọdịnala.
Mohammadu Buhari achịla Naịjirịa dịka onye agha na onye ọdịnala.
Ụfọdụ ndị ndu n'ala Igbo akatọọla akụkọ sịrị na ọ bụ ma Onyeisiala Mohammadu Buhari o were ọchịchị n'afọ 2019 ga-eme ka onye Igbo nwe ike ịchị n'afọ 2023 kwuo na ọ bụ okwu ọnụ ụtọ.
Onyeisi otu pati United Progressive Party (UPP) bụ Chekwas Okorie gwara BBC Igbo na mkpebi a abụghị maka otu pati, na ọ bụ dịka ụmụ afọ Igbo ha bụ.
O kwuru na onweghị etu pati na-ama ọchịchị aka n'ihu ga-eji hapụ otu nke ya bịa na-akwado ọchịchị ọ na-ama aka n'ihu.
Okorie kwuru na ọ na-ekwuputa uche nke ya, mana ebe ọ bụ na ndị ọzọ na-ekwu otu ihe ahụ, ọ pụtara otu ihe a metụtara onye ọbụla dịka ndị Igbo.
Gee ihe Chekwas Okorie kwuru ebe a;
Ndị ndu n'ala Igbo ndị ọzọ katọrọ atụmatụ ahụ gunyere; onye bụbu Mịnịsta na-ahụ maka ahụike bụ ABC Nwosu, onyeisi ọhanaeze ndị Igbo n'oge gara aga bụ Dọkịta Dozie Ikedife, onyeisi ndị Sịnetị mpaghara ọwụwa-anyanwụ bụ Enyinnaya Abaribe nakwa onyeisi ndị Eastern Consultative Forum(ECA) bụ Elliot Ugochukwu-Uko.
Cheta n'oge gara aga, otu onye na-agbasa ozi maka onyeisiala na mpaghara ọwụwa-anyanwụ bụ Osita Okechukwu kwuru na Buhari bụ otu ụzọ pụtara ihe ndị Igbo ga-eji nweta ọchịchị onyeisiala.
O kwuru na Buhari e merela ndị Igbo oke ihe kwesiri iji rita mkpụrụobi ha.
'Onweghị ndị ga-elere Ahiara Katolik Diocese anya'
'Baba oyoyo' ọ pụtara 'Baba bịa ọzọ?
Uhuru Kenyatta na Raila Odinga ekpeziela
Serena na Venus Williams ga-ezukọ n'asọmpi nke nrite nke 29
Onye a ma ama n'asọmpi tenis na mbaụwa bụ Serena Williams na nwanne ya nwaanyị Venus ga-apịa n'agba nke atọ na Indian Wells.
Nke a bụ dịka Serena laghachitara kamgbe ọnwa iri na anọ ọ pụrụ ịga mụọ nwa ya nwaanyị.
Serena agbaghị tenis n'ọnwa 14 ndị ahụ, mana o meriri Kiki Bertens bụ onye Nedaland 7-6 (7-5) 7-5 n'agba nke abụọ ha.
"Ihe niile bụ nrite," Serena kwuru ka o nwere mmeri n'ime otu elekere na nkeji 52.
Nwanne abụọ a zutere n'ikpeazu n'afọ 2017 mgbe ha gbara na mgbacha Australian Open bụ mgbe Serena ritere iko Grand Slam nke iri abụọ na atọ ya.
Mgbe o meriri Venus na Melbourne, Serena di ime ada ya bụ Alexis Olympia nke ọ mụrụ n'ụbọchị mbụ nke Septemba 2017.
Asọmpi a ga-abụ nke ugboro 29 ụmụnne a ga-ezụkọ n'asọmpi nrite. Serena meriri ugbo 17 n'ime ugbo 28 ha gbabugoro.
Naịjirịa e nwere ndị nkuzi ha ga-ebinye Liberia?
Ntuliaka Italy: Etu osi gbasa gị
Ndị mbịmbịa nọ n'elu mmiri
Gọọmenti naịjirịa kpọlatara ọtụtụ ndị Naịjịrịa a na-ata ahụhụ na Libya n'ọnwa Jenuwarị
Ihe ruru mmadụ iri ise ka a gbapụtara na orimiri Mediterranean ụbọchị Satọde dịka ha na-achọ ibanye mba Itali dị Libya.
Ndị nyere ha aka bụ ndị nchekwa nọ n'akụkụ mmiri na Libya, ndị ọrụ enyemaka na ndị dọkịnta na-akpagharị akpagharị a kpọrọ Doctors (MSF) without Boarders na aha bekee.
Ndị Naịjirịa ahụ nọ n'elu ụgbọ mmiri gunyere ndị mbịmbịa mmadụ otu narị na iri ndị ọzọ oge a gbapụara ha.
Ndị isi obodo ahụ kwuru n'ụgbọ ahụ ekpuchala na mmiri tupu ha erute ebe ha nọ.
Dịka ndị MSF siri dee n'akara ha na twitter, ha kwuru na ebe obi kopụrụ ụfọdụ nime ha, onweghi onye meruru ahụ dịka ha gbapụtasịrị ha niile.
A ghara ndị Naịjirịọ́ sọ na ndị ahụ, ndị ọzọ si obodo ndị dị na mpaghara Afrịka ndị ọzọ.
MSF ga-akpọ ha gaa ItalI dịka ha na-ekwu na ụgbọ mmiri ha ga-anọ na-agbapụta ndụ mmadụ ma nyere ha aka.
Mana ndị ọrụ nchekwa Libya jidere, ha na-akpọghachi ha Libya maka na otu EU nyere ha ikike ịkwụsị ndị mbịambịa ibanye mba dị na Europe.
Libya bụ isi obodo ndị mbịmbịa na-esi abanye Europe.
Ọtụtụ ndị mmaọ̄ụ anwụọla n'ụzọ nakwa n'elu mmiri Mediterranean dịka ha na-achọ ịga Europe.
Gọọmeti Naịjirịa na gọọmenti ndị ọzọ dị n'Afịrịka ebidola mgbasaozi iji kpọlata ndị tọrọ atọ na mba Libya.
Mmadụ 136 esịla Libya laghachịte
Mmadụ iri itoolu emiela mmiri na Libya
Ntuliaka Italy: Etu osi gbasa gị
Ndị Benue nwereike ị na-ewe iwe maka oge onyeisiala gburu ị bịa leta ha
Onyeisiala Buhari mere njem na Benue steeti maka isoro ha rue ụjụ maka ndị nwụrụ n'ọgbaghara ndị ọchịehi na ndị ọrụugbo.
Mana nnabata ya adịghị ka mgbe ọ gara Plateau steeti dịka okporoụzọ niile tọgbọ chakoo ka onyeisiala bịara n'obodo ahụ ebe ọtụtụ ndị mmadụ a pụtaghị bia zute ya.
Achọtala ndị uweojii furefu na Benue steeti
Ndị uweojii anọ efuola na Benue
N'okwu ya o kwuru na mwakpo na-emekarị na Benue bụ ihe na-eme gọọment obi ọjọọ, ma kwe nkwa na gọọment ga akwụsi ya.
"Agaghị m eleghara gbuogbuogbuo na-eme na Benue n'akụkụ Naijria ndị ọzọ.mwakpo na-emekarị na Benue na eme m obi ọjọọ. Anyị na-agba mbọ ime ihe niile iji kwụsị ya."
Ka akụkọ a na-apụta, ndị Miyetti Allah ji ohere ahụ na-arịọ mgbaghara maka ihe mere n'etiti ha na ndị ọrụụgbo n'obodo dị iche iche na Benue steeti.
Ọtụtụ mmadụ kwuru na njem Buharị na Benue abiaghi no oge
Cheta n'ịzụka iri garaga n'ime obodo Logo na Guma ndị ji egbe ha ana-ebo na ha bụ ndị ọchịehi gburu ọtụtụ ndị ọrụụgbo n'ime obodo di iche iche na Benue steeti.
Uru a dị n'irụ ụzọ njikọ n' ọwụwa anyanwụ?
Frank Wolf: Boko Haram na Naịjirịa ga-akwusị
Rwanda: Amụmaigwe egbuola ndị ụlọụka
Nrị dị nma, ịchọ nma, ego, ezumike, ụmụaka, alụmdinanwunye, mmekọrịta ha na enyi ha...ihe masịrị ụmụnwaanyị karịrị akarị.
Mana ugbua anyị ga-akọrọ unu ihe ise kachasị amasị ụmụnwaanyị, ọkachasị ndị Igbo:
Ha anaghị eji ụmụ ha egwu egwu makana ezinaụlọ ha dị oke mkpa.
Ụmụaka ha bụ ihe mbụ na ndụ ha.
Ụmụnwaanyị ala Igbo bụ oriakụ na-achọ ebe ahụ ga-adị ha mma
"Ahụ chọrọ nhicha" ụmụnwaanyị adịghị achọ mmekpa ahụ.
Ha chọrọ ka ha kee ekike dị mma
Ụmụnwaanyị Igbo na-eji ejiji dị mma ọge ọbụla.
Ụmụnwaanyị ala Igbo na-achọ ụmụnwoke na-agba mbọ
Ihe ọbụla nwoke tinyere aka na ya, nwaanyị Igbo ga-akwado ya.
Ha na-achọ itinye aka n'ọrụ ogeọbụla, ha anaghị achọ ịnọ nkịtị
Ihe niile nwaanyị chọtara ime, ọ ga-eme ya ọfụma.
INEC kwenyere n'igwe 'card reader'
China emela Xi onyeisiala ruo n'ọnwụ
Rwanda: Amụmaigwe egbuola ndị ụlọụka
Ndị uweojii na ndị agha enwebeghị ike ịkwusị ogbugbu mmadụ na Benue steeti
Obi mebiri ọtụtụ ndị mmadụ oge onyeisiala Naịjirịa bụ Mohammadu Buhari kwuru na ọ tụrụ ya n'anya na aka na-achị ndị uweojii bụ Ibrahim Idris nupuru isi n'iwu o nyere ya.
Buhari gwara Idris ka o biri na Benue ruo mgbe a ga-akwụsị igbu mmadụ na steeti ahụ.
Mana Idris nọrọ na Benue nanị mkpụrụ ụbọchị ole na ole tupu ọ laghachị Abuja.
Ndị Benue apụtaghị nabata Buhari
Ndị uweojii anọ efuola na Benue
Na nleta Buhari biara ịleta ndị Benue ụnyaahụ, o kwuru na o juru ya anya na Idris mere ụdịrị ihe a.
Mana ndị okachamara BBC kpọrọ n'elu ekwentị kwuru na ọ rara ahụ ikweta na onyeisiala obodo amaghị ebe onyeisi ndị uweojii nọ mgbe niile, maọbụ ebe ọ nọ arụ ọrụ.
Larry Oguego bụ onye ọkachamara gwara BBC Igbo na ọ bụ ihe ihere na ihe a na-eme na Naịjirịa.
O kwuru sị "n'uche m onyeisiala anyị maara na Idris anọghị na Benue, ihe eji sị Idris gawa Benue n'oge mbụ bụ maka mkpu ndị Naịjirịa na-eti."
Gee n'uju ihe ọkammụta Larry Oguego kwuru maka okwu nke a.
'Anyị ga-eji mkparịtaụka tọpụta ụmụakwụkwọ 110 a tọrọ'
Otu onye nwere isi mgbaka
Naịjirịa enweghị otụtụ ụlọogwụ na-agwọ ndị nwere ọrịa isi mgbaka
Ilu Igbo kwuru na ndị ọrụaka ụgbọala (mekanik) ekweghị mmadụ mara onye isi dị nma na onye isi mebiri emebi.
Ilu nke a na-abia ka otu onyeara akpọrọ Lekan Adebisi gara n'otu ụlọakwụkwọ akpọrọ St John's Anglican Primary School Agodo dị n'Ogun steeti gbuo ụmụakwụkwọ abụọ.
Aha ụmụaka abụọ ahụ bụ Mubarak Kalesowo na Sunday Obituyi.
Ha abuọ dị afọ anọ, nọcha na klasị ọtaakara.
Mberede okporoụzọ egbuola ụmụakwụkwọ 21
Mwakpo Yobe: Ụmụakwụkwọ abụọ anwụọla
Ụmụakwụkwọ ruru 17 anwụọla n'Amerịka
Akụkọ kwuru na onyeara a batara n'ụlọakwụkwọ a mgbe ụmụaka na-aga egwuregwu, wee kpaa mkpamkpa a.
Ugbua, onweghị onye mara ebe Adebisi nọ maka na ọ gbara ọsọ oge ọ magburu ụmụakwụkwọ a.
Ọnụ na-ekwuchitere ndị uweojii n'Ogun steeti bụ Abimbola Oyeyemi gwara BBC na ndị uweojii na-achọ ya achọ n'ebe niile ugbua.
O kwukwara na ndị uweojii agaala n'ụlọakwụkwọ ihe mberede a mere maka ime ka udo laghachịta.
Gịnị ka ha ga-eme Adebisi?
Ihe kachasị ndị uweojii mkpa ugbua bụ ijide ya n'aka.
Oyeyemi kwuru na ndị uweojii anaghị akpọ Adebisi 'ogbummadu' ugbua maka na ha ka na-achọ ịchọpụta ihe mere o jiri kpaa mkpamkpa a n'isi mbido.
Onwere ihe Buhari ga-eme Ibrahim Idris?
Ndị Plateau sị Buhari ya ritue n'ọkwa ọchịchị
Ndị e chere na ha bụ ndị ọchị ehi egbuola ihe ruru mmadu iri abụọ n'ise na Plateau steeti na mpaghara ugwu Naịjiria.
Ọnọọgụgụ na-ekwu na ndị nwụrụ n'ihe a bụ nwoke iri n'itoolu, ụmụnwaanyị atọ na ụmụaka atọ na ebe ahụ.
Onye na-ekwuchitere ndị uweoji ọnụ bụ Matthias Terna sị na ndị malietere ị gba egbe ma ị gbakwa ọtụtụ ụlọ ọkụ n'abalị ụnyaahụ.
Matthias sị kwa na ọ bụ n'obodo Dundu na Kwall ebe Plateau steeti na Kaduna steeti nwere oke ala ka ihe a mere.
E gbuola mmadụ 11 na Plateau steeti
'Baba oyoyo' ọ pụtara 'Baba bịa ọzọ'?
Ndị Benue apụtaghị nabata Buhari
Onye ọnụ na-eru n'okwu n'ihe gbasara nchekwa achọghị ka akpọ aha ya sị na anyị kwesiri iji aka ike soro ndị mwakpo a.
Ọ sị na ọbụ ihe mwute na ihe a mere n'ọtụtụ ụbọchị gara ebe Buhari gara i leta ndị ụdị mwakpo a metụtara mbụ.
Onye ọkachamara ahụ gwakwara BBC n'ihe a gosiri n'uche onyeisiala Buhari adịghị n'ihe na-eme n'ala.
Matthias bụ onye na-ekwuru ndị uweoji sị na o nwere atụmatụ ndị agha na-eme n'obodo Plateau steeti a na-akpọ 'Operation Safe Haven' n'asụsụ bekee
Ọ sị naọbụ ndị agha na ndị uweoji jịkọrọ aka na-emepụta atụmatụ a.
Terna ji kwa ohere a na-ekwu na ha kwesiri ị nweta ndị mmadụ ọzọ ga-enyere ha aka gbochie ụdị mwakpo a ime ọzọ.
Trump achụọla Rex Tillerson n'ọrụ
Ibrahim Idris were ọchịchị onyeisi ndị Uweojii n'ọnwa Maachị afọ 2016
Ibrahim Idris were ọchịchị onyeisi ndị Uweojii n'ọnwa Maachị afọ 2016
Onyeisiala bụ Mohammadu Buhari gwara onyeisi ndị Uweojii bụ Ibrahim Idris ka ọ wuchie n'isi ọchịchị dị na Abuja, bịa kọwa ihe mere oji gbahapụ Benue Steeti.
Mgbe Idris wuchiri n'Aso Villa ụnyaahụ, Onyeisiala gbara ya ajụjụ ihe mere o ji nupuisi n'iwu o nyere ya ka ọ kwakọrọ ngwongwo ya laa Benue Steeti.
Oge mkparịta ụka ha nọrọ nkeji iri atọ, ebe onyeisiala na-abatara ya n'ime ụlọ n'onweghi onyeọzọ nọọ ya.
Onyeisi ndị Uweojii hapụrụ isi ọchịchị bụ Aso Villa na-atụpụrụghị onye ọ bụla ọnụ oge mkparịta ụka ha gụrụ.
Onye enyemaka pụrụiche na mgbasa ozi nke ọnyeisiala bụ Garba Shehu kwuputara na mkparịta ụka ahụ bụ eziokwu.
Shehu jụkwara ịkọwa ihe bụ isiokwu ụka ha, kwuo na ọ ka onyeisi ndị Uweojii kọwa ọrụ ya iji gbochie ọgbaghara dị na Benue Steeti.
Cheta na mgbe onyeisiala mgbe ọ gara Benue kwuru na ọ bụ ihe iju anya nye ya na Idris anọghị na Benue Steeti dịka ọ nyere ya n'iwu.
Stephen Hawking anwụọla n'afọ 76
Buhari ajụla ibinye aka n'iwu ọhụrụ
'Anyị anaghị agba akwụkwọ ntuliaka ọkụ'
Buhari bidoro njem nleta n'obodo ndị nwere ọgbaghara na Naịjirịa nke gunyere Taraba, Plateau, Benue tupu ọ gawa Yobe.
Buhari bidoro njem nleta n'obodo ndị nwere ọgbaghara na Naịjirịa nke gunyere Taraba, Plateau, Benue tupu ọ gawa Yobe.
Onyeisiala Mohammadu Buhari kwuru na ọ ka onye bụburu onyeisiala n'oge gara aga bụ Goodluck Jonathan mma na-ileba anya na ntọrọ ụmụaka akwụkwọ.
O kwuru nke a ụnyaahụ mgbe o mere njem nleta n'obodo Dapchi nke Yobe Steeti, bụ ebe atọrọ ụmụaka ahụ n'ọnwa gara aga.
Ọ katọrọ ọchịchị Jonathan na nleghara anya ụmụakwụkwọ Chibok mgbe atọrọ ha n'afọ 2014, ma kwuo na ọ bụ enweghị uche.
Ụfọdụ ụmụakwụkwọ a bụ ndị atọrọ
Mana Okwu Buhari a ebutela ọsịsa dị icheiche site n'aka ọtụtụ ndị mmadụ.
Onye na-ekwuchite ọnụ ndị otu 'Bring Back Our Girls' bụ Sesugh Akume ekwuola na onyeisiala agbalịghị.
Akume kwuru, "Obi adịghị anyị ụtọ, ihe a bụ afọ anọ atọrọ ụmụaka Chibok, ugbua o meela n'obodo Dapchi dịka ọchịchị Buhari na-eme otu njehe Jonathan mere n'oge nke ya."
"O ruola otu ọnwa atọrọ ụmụaka ahụ, mana ugbu a ka Gọọmenti na-aga ebe ahụ."
"Agbanyighị asị niile ha tụrụ na ha-agbapụtala ụmụaka Dapchi."
Onyeisiala kwere ndị nne na nna ụmụaka Dapchi na ọ ga-agbapụta ụmụaka ahụ atọrọ
Onye enyemaka pụrụiche nke Jonathan bụ Reno Omokiri kwuru na nwa Buhari bụ Yusuf Buhari nwere mgbuchi karịa ụmụaka Dapchi.
O kwuru na oge atọrọ ụmụaka Chibok, Jonathan kpọrọ oku nzukọ ndị nchekwa, ebe Buhari kagburu nzukọ ndị nchekwa n'oge atọrọ ụmụaka Dapchi.
O kwukwara n'oge Yusuf Buhari nwere ihe mberede okproụzọ na Buhari kagburu njem niile onwere, ma gawa ileta nwa ya n'ụlọọgwụ.
Ndị mụrụ ụmụakwụkwọ Dapchi wuchiri Abuja
Ndị mụrụ ụmụakwụkwọ Dapchi wuchiri Abuja
Onye ọzọ kwuru uche ya bụ Femi Fani-Koyede na tuwita ya;
Onye na-ekwuchitere Jonathan ọnụ bụ Reuben Abati kwuru nke ya na tuwita;
Ụmụafọ Naịjirịa ndị ọzọ kwuru uche na tuwita;
Nwa ọhụrụ na nne ya
Ọmụgwọ bụ ọmenaala Igbo bidoro kemgbe gboo nke ka na-eme ruo ugbua
Ile ọmụgwọ n'omenala Igbo bụ oge nne na-abịa ileta nwa ya nwaanyị na nwa ọ mụrụ (nke bụ nwa nwa ya).
Ụfọdụ oge, ọ bụrụ na nwaanyị enweghịzị nne (ọ bụrụ na nne mụrụ ya anwụọla), nwunye nna ya maọbụ nne di ya ga-abị nọrọ n'ụlọ ya lee ya ọmụgwọ.
Ụmụnwaanyị ewechighala isiowu n'ụdị ọhụrụ
Uru nwaanyị abụghị sọ n'ụsọekwu
Ihe mere o ji bụrụ nwaanyị na-ele ọmụgwọ kama nwoke, bụ maka na a na-ewe ya na ọ bụ nwaanyị kacha mara ihe gbasara ya maka na ọ gabigala ọnọdụ ahụ n'onwe ya.
Oge ọmụgwọ bụ oge nne na-akụziri nwa ya nwaanyị ihe niile ọ ma maka ilekọta nwa a mụrụ ọhụrụ.
Ụfọdụ oge, ọ na-abụ nne mụrụ nwa laa, nne di ya abịa bido lewe ya ọmụgwọ nke ya.
Nwaanyị mụrụ nwa ọhụrụ na-eji ohere ọmụgwọ zuru ike ma nne ya na-elekọta nwa ya.
Nne ga na-enye nwa ya nwaanyị ihe ga-eme ka mmiri ara ya gbaa ọfụma
Nne ga na-esiri ya nri ndị ga-eme ka ahụ ya gbakee ọfụma
Nne ga na-ama ya mmiri ọkụ n'afọ na ebe ndị ọzọ ọ chọrọ, ma tekwaa ya ihe ga-ekpo ya ahụ ọkụ (robb, aboniki)
Nne ga na-enye nwata ọhụrụ nri, saa akwa ya ma saa ya ahụ
Ọ ga-adọtịkwa nwa ọhụrụ ahụ, ma hịa ya aka n'ahụ ọfụma
Ọ ga na-ahụ na nwa ya nọ ala n'elu bọketị awụnyere mmiri ọkụ na nnu na ọgwụ eji achụ nje, nke ga-eme ka ọbara ọjọọ nwee ike gbapụta
Ọ ga na-ekekpa ya afọ ka o nwee ike taa ma hara etu ọhabu tupu ọ dị ime
Nne ga na-agba nwa ya nwaanyị ume maka na ya na onwe ya anọọla n'ọnọdụ ahụ mbụ
Ọ ga na-arụkwa ọrụ ndị ọzọ dị n'ụlọ dịka ihazi ụlọ na isi nri ezinaụlọ na-eri
Ọmụgwọ bụ oge nne, nwa ya na nwa nwa ọhụrụ ya na-eji enwe ezigbo mmekọrịta nke bekee kpọrọ 'bonding'. Maka nke a ka ọtụtụ ndị nne na-eji aga ebe ọbụla nwa ha nọ mụọ nwa, ma n'ụlọ maọbụ na mba ofesi, ịga nọkọọ ihe ruru ọnwa atọ maọbụ karịa.
Ọ ga-akuzikiri nwa ya nwaanyị ihe ubeakwa nwa ya pụtara, maọbụ akwa agụrụ maọbụ akwa mmekpa ahụ.
Nwaanyị a na-ele ọmụgwọ nwere nri ndị ọ na-eri. Ụfọdụ bụ iji asụchapụ ọbara kpụkọrọ ya n'afọ oge nwa nọ ya n'ime. Nri ndị a bụ ma mkpọrọgwụ ma ngwanri dị icheiche.
Tii dị ọkụ na akamụ
Nri ọbụla ga-enwe ezigbote ose
A na-ekwu na ụda na-egbochi afọ ime na ọrịa ndị ọzọ dịka agbaikpere
Nri nwaanyị ekwesịghị iri n'ọmụgwọ
Egwusi, ọgbọnọ na ofe ọbụla e ji mmanụ e si
Nri ọbụla nwere abụba  (nwaanyị anaghị eri ya maka na a na-ewe ya na abụba ga-akpụkọ ya n'afọ maọbụ n'ahụ)
Ụgwọ isi nwaanyị ọ dị mkpa taa?
Ihụtụla nwaanyị gbara ajị ka nwoke?
Kedụ ihe bụ ebumnuche gị maka ịgba mkpe?
Ọmụgwọ gwụ, nne bịara ọmụgwọ ga-enweta ihe buru ibu.
Ndị ọ bịara ileta ga-azụtara ya ihe onyinye dị icheiche dịka ego, akwa ọmụma, akpụkpọụkwụ, akpa, ihe nri dị icheiche, wee dịrị gawazie.
A ga-azụtara ya akpa nnu na akpa ncha nke ọ ga-eke ndị agbataobi ya ma ọ laruo ebe o bi.
Ndị mmadụ bu egbe wakporo ndị ụka St. Phillips n'afọ gara aga
Ụmụ nwaanyị Ozubulu nọ n'okpuru Ekwusigo na Anambra steeti gara n'ụlọọrụ ndị uweojii nke dị n'Amwabia ị rịọ ha mkpuchi ụnya ahụ.
Ha mere nke a  maka ịkpe dị n'etiti ndị echere na ha-wakporo ụlọụka dị n'obodo ha n'ụbọchị 6 ọgọstụ afọ gara aga.
Ha sị na ndị a na-eyi ndụ ha egwu na ọ bụkwa n'ihi nke a ka ha na-achọ mkpuchi ndị ga-enye akaebe megide ndị wakporo ha n'ụlọ ikpe.
Ha bu akwụkwọ nnukwu gaa-ebe ahụ edere "anyị chọrọ ịkpe zuruoke" "anyị chọrọ mkpuchi ndị uweoji n'ụlọikpe"
Ihe onye akaebe kwuru maka ọchụ Ozubulu
Ọnụ na-ekwuchitere ndị uweoji na Anambra bụ Nkiruka Nwode gwara BBC Igbo na-ekwe ntị na ihe dị ụmụnwaanyị a mkpa bụ ka udo were ọnọdụ n'obodo ha.
Nwode sị na ụmụnwaanyị a na-eme ihe a rịọrọ ndị uweoji mkpuchi ka ha na-akwado ịga ụlọikpe maka ụchụ e gburu n'obodo ha.
Onyeisi ndị uweoji na Anambra steeti bụ Garba Baba Umaru nyere ụmụnwaanyị a nkwado, sị ha gaa n'iru.
Umaru gwara ụmụnwaanyị ahụ na "ebe ọ bụ na m nọ ebe a, ọnweghị ihe ga-eme unu, m ga-ahụ na unu nwetara ikpe zuruoke".
Ndị bu egbe gara n'ụlọụka St. Phillips nke ụsoro Katolik were gbagbuo ndị mmadụ ebe ha na-aka ụka
Mwakpo a mere chịrị ndụ mmadụ 11 n'ụtụtụ Ọgọstụ 6 afọ 2017
Akụkọ sị na ọ bụ esemokwu n'etiti mmadụ abụọ bi na Mba Saut Afịrịka butere ihe a.
Nke a mere ka ndị uweooji nke Mba Naịjirịa na Saut Afrịka bido nyocha n'ime okwu a
Ndị eboro ebubo na ọ bụ ha kpara nkata ghọrọ ngịga n'okwu mkpamkpa ahụ mere bụ: Onyebuchi Mbanefo, 46, Chukwudi Ugwu, 30 na Great Chinedu Akpunonu, 44
Okwu a ka nọ n'ụlọikpe ebe ndị akaebe jisike na-apụta kwa ụbọchị
Aruziwela ahịa Timbershade gbara ọkụ
Uru ọmụgwọ bara n'omenala Igbo
Egbuola ndịagha Naịjirịa abụọ na Plateau
Ụmụagbọghọ na-eso nwaanyi na-agba akwụkwọ
A na-emekpa ụmụagbọghọ na-alụbeghị di ahụ
Nkiru (anyị etinyeghị aha nna ya dịka anyị siri kwe ya nkwa) dị ihe karịrị afọ iri atọ na-arụ ọrụ dịka onye na-anabata mmadụ n'ụlọọrụ ha dị na Lagos mana ọ lubeghị di.
Nkiru gwara onye ntaakụkọ  BBC na ọnọdụ ya na-ebutere ya mkparị, mmegbu, ịkpa oke na ihe obi ọjọọ n'aka ndị ezinaụlọ ya na ndịọzọ.
"Oge ikpeazụ m gara ụlọ, ndị ụlọ anyị gwara m na m alọtazina ụlọ  ma o buru na onweghị nwoke m ji aka lọta."
Ọ tụrụkwara arịrị na nwanne nna ya (nna ya anwụọla) anaghị enye ya na nwanne ya nwaanyị oke ruru ha n'ihi na ha alubeghị di.
'Ndị ụlọ anyị sị m ma alọtazina ụlọ ọzọ ma m ahụghị di'
N'ala Igbo, ịlụ di bụ ihe e ji agụ onye tozuru okenye
Dịka nchọpụta nke ọnụọgụgụ na ahụike nke a kpọrọ 'National Demographic and Health Survey' na bekee e mere n'afọ 2013 siri gosipụta, n'ala Naijiria, ụmụnwaanyị dị bido afọ 15 rue afọ 19 lụrụ di dị pasentị 28.2, ebe ndị dị afọ 35 rue afọ 39 lụrụ di dị pasentị 89.4.
Uru ọmụgwọ bara n'omenala Igbo
Osu a ga-akwụsị n'ala Igbo?
Nke a na-egọsị na ịlụ di bụ omenaala zụrụ agbụrụ ọnụ n'ala Naijiria.
Mana ọ bụrụ na nwaanyị etoruo ogo ịlụ di ma ọ lughị, ọkachasị na mpaghara ọwụwa-anyanwụ Naijiria, a na-elede ya anya, na-emekpakwa ụfọdụ ahụ, ọtụmadị ihe ha mepụtarala na ndụ.
Dika ndị ọkammụta n'ihe gbasara mmekọrịta mmadụ na ibe ya nke a kpọrọ 'sociologists' na bekee siri kọwa, ihe na-akpatakarị mmegbu maọbụ mkpagbu ụmụnwaanyị alụghị di bụ omenaala na enweghị ezi nghọta.
N'okwu ya, Dr Adedeji Oyenuga bụ onye na-akụzi 'Sociology' na Lagos State University, kọwara na ọ bụ omenaala nakwa na ụfọdụ ndị nne na nna na-ahụ alụghị di nwa ha  dika ihe na-egosi na ha azụghị nwa ha nke ọma.
"O si na omenaala. O nwere oge nwata na-elekwasị nne na nna ya anya, mana mgbe nwata toro bụrụ okenya nọrọ onwe ya, a na-ele nwanwoke anya ịlụ nwaanyị ,na-ele nwanwaanyị anya ịlụ dị. ọ bụrụ na o meghị otu a, ọ kachasị na ọ bụrụ nwaanyị, nne na nna ya ga-ewe ya dịka na ha akụọla afọ n'ala n'ịzụlite ya."
Dr  Nkechi Emma-Echiegu bụ onye nkuzi na Ebonyi State University kwukwara na ọ bụ omenaala.
"N'ala Igbo, ọ na-abụ ajụkata onye mụrụ, a jụwa onye na-alụ."
Ọ gara n'ihu kwuo na ọ bụ omenaala ọjọọ na a na-akparị maọbụ emegbu nwagbọghọ n'ihi alụghị di.
Gee ihe o kwuru n' uju:
Gịnị na-ebute alughị di n'oge:
Dr Adedeji Oyenuga kwuru na ihe so akpata alụghị di n'oge bụ nwaanyị ịgụ oke akwụkwọ nke nwere ike ime ka ụmụnwoke gara ịlụ ya na-atu ya egwu.
Ọzọ bụ na umunwaanyi kariri ụmụnwoke n'ọnụọgụgụ.  O kwukwara na ụmụnwoke na-ahapụkarị ebe a mụrụ ha ga mba tere aka karịa ụmụnwaanyị nke mere na ịlụ onye ya na ya tokọrọ na-ara ahụ.
Ihe ịkpagbu agbọghọ alụbeghị di na-ebute
Dịka ọkachamara Oyenuga siri kwuo, oke megide nwaanyi alubeghị di na-ebute otutu ihe dịka oke mmanya, ịṅụ anwụrụike, ọnwụ ike , oke nchekasị nke ndị bekee kpọrọ,'depression', nke nwere ike ibute ọnwụ ike, ịkwụ ụdọ.
Echiegu kwuru na o nwere ike ibute ọdachi dị iche iche gunyere oke echiche, agwa ọjọọ, ịlụ ajọ di, mkpafu na ọnwụ ike.
Ha kwuru na ịnwe nghọta ga-enye aka ị kwụsị omenaala ọjọọ nke na-eme ka a na-ahụta nwaanyị alụbeghị di dịka onye enweghị iru ọ bara.
Patricia Ann Spann na nwa ya,Misty Dawn Spann
Nwaanyị a lụbụrụ nwa ya nwoke
Patricia Ann Spann, onye gbara afọ iri anọ na ise  kwetara na ya na nwa ya nwaanyị bụ Misty Velvet Dawn Spann dị afọ iri abuo na isii, gbara akwụkwọ ma nwe mmekọrịta ndị bụ ọbara ya.
A nara nwaanyị a ụmụ ya ma ha bịakọrịtara ọnụ ọzọ n'afọ 2014.
Ha lụrụ onwe ha oge anabatara n'iwu nwaanyị ịlụ nwanyị maọbụ nwoke ịlụ nwoke ibe ya na mpaghara ahụ.
Ndị nyocha chọpụtara na Patricia Ann Spann lụburu nwa ya nwoke mgbe nke ahụ dị afọ iri na asatọ, ebe nwata nwoke agbụ bibiri njikọ ahụ n'afọ 2010.
Onye bụbu ụkọchụkwụ Katolic agbala akwụkwọ
'Ndị ụlọ anyị sị m ma alọtazina ụlọ ọzọ ma m ahụghị di'
Nwa Dangote agbala akwụkwọ na Kanọ
Ọ bụ ngalaba na-ahụ maka nleta chọpụtara maka nwaanyị ahụ na nwa ya oge ha jere nleta n'ụlọ ha.
Dịka  akwụkwọ akụkọ siri kwuo, Misty Spann bibiri njikọ ya na nne ya n'ọnwa Ọctoba afọ gara aga ka nwechara ndọrịta ụka na nne ya jịrị aghụghọ duba ya na njikọ ahụ.
Misty Spann kwuru na nne ya tụrụ ya asị na ya na "ọkaiwu atọ kpara ndị nyere ya ndụmọdụ ya ga n'ihu na nsọgbụ adịghị na njịkọ ahụ".
Patricia Ann Spann kwuru na ya kwenyere na njikọ ha emegideghị iwu n'ihi na edebaghị aha ya n'akwụkwọ ọmụmụ nwa ya nwaanyị dịka nne mụrụ ya ebe ha zutere onwe ha afọ abụọ tupu ha ejikọ aka.
Misty Spann kwetara na ya mebiri iwu megidere mmekọrịta ndị bụ ọbara. E nyere ya afọ iri maka nyocha na nleta na aka ọchamara ihe gbasara akọ na uche.
Ebe nne ya bụ Patricia ga-atukwasị nyocha afọ asatọ n'elu mkpọrọ a tụrụ ya. A ga tinyekwa aha ya n'akwụkwụ dịka onye metọrọ mmadụ ma ọ pụta na nga.
N' iwu dị na mpaghara Oklahoma, mmadụ ịlụ ọbara ya bụ mmetọ ọbara ma ha enwere maọbụ na ha enweghị mmekọrịta ahụ ọbụla.
Ndị agha si Chad, Naịjirịa na Cameroon na-ebuso ndị Boko Haram agha
Akụkọ na pụta site ụwụwa anyanwụ ugwu Naịjirịa na ekwu na ndị omokome a na-eche na ha bu ndị Boko Haram egbuola mmadụ ise bụ ndị na-akụ azụ na Lake Chad.
Ihe a mere na ime obodo dị na Lake Chad.
Ntọrọ Dapchi: Ewepụtala Kọmitii nyocha
Ndị mụrụ ụmụakwụkwọ Dapchi wuchiri Abuja
Mwakpo Dapchi: Ụmụakwụkwọ 110 na-efu
Onyendu ndị na-akọ azu na Borno Steeti bụ Abubakar Gamandi siri na egburu ndị a maka ha na enyere ndị agha Naịjiria aka n'ịchọ ụmụakwụkwọ a nwụchịrị na Dapchi na ọnwa gara aga.
Mwakpo a ejiri gbuo ndị a mere na ala miri gara okirikiri a na-akpọ Tudun Umbrella n'ime Lake Chad, bụ ebe Naịjirịa, Chad na Cameroon nwere ụsọ.
Onyesisala Naịjirịa bụ Muhammadụ Buhari sị na ya na-agba oke mbọ ka a hụ na ụmụakwụkwọ a ndị Boko Haram tọọrọ laghachitere.
Stephen Hawking anwụọla n'afọ 76
NotTooYoungToRun emeela ngaghari iwe n'Abuja
Buhari agbaala Idris ajụjụ maka nnupuisi
A na-ahapụ ụkwa ka o ree ure tupu ewere mkpụrụ ya
Ọtụtụ ndị Igbo ma ụkwa ma na ha amaghị etu esi emepụta ụkwa tupu ọ bụrụ ihe a na-eri eri.
Ụkwa nwere osisi nke na-amịpụta mkpụrụ ụyọkọ buru ibu nke Bekee na-akpọ 'breadfruit'. Azụ mkpụrụ ụyọkọ ya na-acha akwụkwọndụ akwụkwọndụ, ebe mkpụrụ mkpụrụ dị ya n'ime na-emepụta ihe anyị na-akpọ ụkwa.
Ụyọkọ ụkwa chaa, o si n'elu osisi ya daa n'ala, a hapụ ya ka ọ ree ure tupu a kụwaa ya ma wepụta ụkwa nke a na-esi esi. Ya mere ndị Igbo ji asị na 'ụkwa ruo oge ya ọ daa'.
Tupu e rie ụkwa, ọ ga-agabiga ụzọ dị icheiche dịka:
Ngwa nri eji esi ya
Ụfọdụ na-etinyekwa yabasị, maggị nakwa ịsha
Ụfọdụ na-etinye azụ ọkpọọ ebe ụfọdụ na-etinye akwụkwọ nri
"Ụkwa ruo oge ya ọ daa"
Ihe ndị a ka ị ga-eme tupu isie ụkwa gị:
Saa ụkwa gị mmiri ọfụma iji hụ na aja maọbụ kịrịkịrị okwute adịghị ya n'ime.
Wunye ya n'ime ite tụmadụ nke bekee kpọrọ 'pressure pot' ma wunyekwa ya mmiri ga-ekpuchi ya ọfụma
Ụfọdụ na-etinye akanwụ maọbụ ngọ iji mee ka o dee ma ghee ọsịsọ
O ghewe nakwa mmiri dị n'ime ya tawa, tinye ya ose akwọrọ akwọ, mmanụ nri na nnu
Hapụ ya ka ya na ngwa nri ndị ị tinyere n'ime ya sụkọta ọnụ
Kpagharịa ya ma hapụzịa ya ka ọ nọrọ n'ọkụ dee ede ma ghee ọfụma
Ụkwa bụ otu nri nwere ụtọ nke ya ị ga-erinwu ma ị tinyere maọbụ itinyeghị ngwanri ọbụla
A bịa n'ụfọdụ obodo dịka Urualla dị n'Imo steeti, ha anaghị azapụ mmiri e ji sie ụkwa ha. Ha na-aṅụ mmiri ya iche ma riekwa ụkwa ha iche.
Ụfọdụ anaghị etinye mmanụ nri n'ime n'ụkwa ha, ebe ụfọdụ na-ahapụ mmiri ụkwa n'ime ya nke bụ na ha kuru ya ha ekuru ya na mmiri.
A na-eghekwa mkpụrụ ụkwa eghe, jiri akị etiri eti maọbụ akị bekee taa ya.
Ọtụtụ ndị mmadụ na-eji ụkwa eghere eghe atagharị ọnụ
A na-agba ụkwa n'anwụ ka ọ kpọọ tupu a gbaa ya n'akpa maka ndị ga-azụta ya iji aga ala bekee.
Tupu ị sie nke kpọrọ akpọ, banye ya na mmiri site n'abalị ruo mgbe chi foro n'ụtụtụ. Nke a ga-eme ka o nwee ike dee ọfụma ma ghee ọsịsọ mgbe ị ga-esi ya.
Nchọpụta ndị ọkachamara sayensị chọpụtara gosiri na ụkwa nwere ọtụtụ ihe ndị dị mma n'ahụ, dịka riboflavin, iron, niacin, thiamin, iron na fosforụs. O nwekwara potassịọm, kọpa, iron, magnizịọm, kalshịọm, zịnkị, manganeezi, selenịụm nakwa fosforụs na vitamin C.
Ọ dị mma maka mkpụrụ obi mmadụ. Ụfọdụ na-eji akwụkwọ osisi ya asacha isi maka ọ na-egbu igu isi nke bekee kpọrọ dandruff, na-akwụsịkwa ndapụsị ntutu.
O nwekwara obere abụba kpụkọrọ ọnụ nke bekee kpọrọ saturated fats, kọlesterọl nakwa sodịọm.
Ụfọdụ na-aṅụ mmiri ụkwa iche ebe ụfọdụ na-eri ya na mmiri ya
Ihe ndị ọzọ eji ya eme ị na-amaghị
A na-etinye ụkwa n'ime ụfọdụ mmanụ na-aba n'anya iji nye ya ụtọ (flavour)
A na-akwọ mkpụrụ ụkwa akwọ jiri ya mee ihe bekee kpọrọ flour
Ọ na-akpotu n'Enugwu maka nleta Fayose mere ebe ahụ
Anyị ga-akpụpụ gọọmentị n'ụlọ ịkpe - ICSC
Uru ọmụgwọ bara n'omenala Igbo
Awụlụ si ebe a ana-etufu ahịhịa na-ebute nnukwu ọrịa
Ndị bịrị na mpaghara Ikosi, Isheri ma ọ bụ Ketu na Lagos steetị na-aṅụ ajọ ịsị si n'ebe ndị gọọmentị na-aga itufu ahịhịa a kpọrọ Olososun dumpsite n'Ojota.
Enugu Steeti nwere nke a ha n'okpokoro ụzọ awara awara si Enugwu ga Port Harcourt.
Ajọ isi n'apụta n'ebe ndị a  ka nkụ nke  nke  na Lagos, ụfọdụ ndị bị n'ebe a akwapugo n'ihi oke isi.
Na Lagos, akụkọ kwuru na otu nwata nwụrụ makana onweghị ike iku ume n'ihi na anwụlụ sị ebe a juputara ebe niile.
Maka ihe a, Gọvanọ Lagos bụ Akinwunmi Ambode emechiela ebe a ana-atufu ahịhịa.
Gọọmentị na ndị obodo na-agba ebe ahịhịa okụ oge ọbụla
Mana oke isi ahụ ka dịkwa nakwa ndị mmadụ biri na-ebe a.
BBC Igbo kpọrọ otu nwoke akpọrọ Samuel Osaze bị bụ ebe a n'elu ekwentị.
O kwuru na awụlụ na-esi ebe a na-apụta bụ ihe na-bute nnukwu ọrịa.
"Awụlụ a na-apụta makana gọọmentị na-agba ebe a ọkụ oge ọbụla. Ụnyahụ mgbe m nsị okporo ụzọ ịkọsị na-aga be m, nnukwu awụlụ juputara ebe niile n'ebe ahịhịa a"
N'afọ 2013 otu na-ahu maka ịtufu ahịhịa na Lagos bụ Lagos Waste Management Agency LAWMA kwuru na ahịhịa Lagos ruru tonnes puku iri na atọ
Otu dibia bekee, Dkta Ikechukwu Mgbolu kwuru na anwụlụ si  ebe a na-etufu ahịhịa na-ebute ọrịa dị iche iche dịka ọnyụnyụ na ọgbụgbọ (Cholera), Taifọd, ịba(malaria) na lasa fiva.
O kwukwara na ndị nwere ọrịa ashịma(asthma) anaghị enwe ike ibi nso ụdị ebe a.
Mgbolu kwuru:"Nnukwu anwụrụ a na-ebụte ọrịa  ngụgụ elu nke a kpọrọ 'upper respiratory infection' na bekee nihi ajọ ikuku kabọn monozide dị n'ime anwụlụ."
Osaze kwuru na isi a a na-ekweghizi edi n'etiti ọnwa Maachị na Ọgụsụtụ afọ niile maka oge a bụ oge udummiri.
Ndị biri na Lagos na-etufu ahịhịa oge ọbụla n'okporo ụzọ na Lagos
Osaze kwuru, "Onweghị obodo ndị mepere anya na-agba ebe a na-etufu ahịhịa ọkụ ugbua makana ha mara na omume dị otu a na-ebute nnukwu orịa.
"Gọọmentị kwesịrị ịzụ ihe a akpọrọ incinerator na bekee bụ igwe eji agba ahịhịa ọkụ."
Gọvanọ Ambode ekwuola na agaghị na-atụfu ahịhịa ọbụla ebe ahụ ọzọ maka ọrịa di iche iche ọ na-ebuta.
Ọ dị zị ndị steetị ndị ọzọ n'aka ikwu ihe ha ga-eme ebe ntufu ahịhịa dị n'etiti obodo ha.
Ihe Buhari ji kagbuo njem Rwanda
Ndị ụlọakụ a na-ezu ụmụ Naịjirịa ohi?
Ụlọọrụ Uber egosila obi mwute maka nwaanyị ụgboala ha gburu
Uber bụ ndị so na emepụta ugbọala na anya onwe ya ekwuola na ha akwụsila ntule ụgbọ na-anya onwe ya ka otu ụgbọala ha kụgbụrụ otu nwaanyị dị afọ 49 na-agbafe okporoụzọ n'obodo Tempe dị na Arizona.
Dịka akụkọ si were kwuo, ihe ọdachị a mere ka ụlọọrụ Uber kwụsị ntule ụgbọ na-anya onwe ya ahụ ha bidoro.
Onyeisi Uber bụ Dara Khosrowshahi kwuru na Twitter na ọnwụ ahụ bụ ihe 'oke obi mgbawa".
"Anyị na-eche maka ezinaụlọ ọ dachi metụtara ma anyị na ndị ụweọjịị na-arụkọrịta iji ghọta ka ihe siri mee."
Ihe mberede a abụghị sọ sọ Uber ka o metụtara, ọ ga emetụta mbọ a na-agba iji rụpụta ụgbọala na-agba onwe ya maka njem ọra mmadụ.
Anyị ga-akpụpụ gọọmentị n'ụlọ ịkpe - ICSC
Ndị ụlọakụ a na-ezu ụmụ Naịjirịa ohi?
Putin ga-achị Rọshịa afọ isii ọzọ
Ndị ọrụ gọọmentị a nara onye ọrụ BBC ngwa ọrụ ya n'ike
Ndị na ahụ maka gburugburu na Lagos Steeti bụ Lagos State Minsitry of Environment naraala onye nataakụkọ British Broadcasting Corporation (BBC) ngwa ọrụ ya wee wepụ ihe niile osetere ma were ya bụ ngwa ọrụ gbalaga.
Ndị ngalaba gọọmentị a bịara ebe ndị na-arụzị ugbọala na anọ, bụ nke dịnyara ebe a na-awaufu aghighịa nke a na-akpọ Olushosun, ịgbachị ya.
Gọọmentị Lagos Steetị kpebiri na-aga agbachị mpaghara Olushosun maka ọkụ na-agba n'ime ebe a na-ekpopu aghighịa kemgbe izuụka gara aga.
O ka ha bịara ọrụ ka ha narịrị onye ntaakụkọ BBC bụ Joshua Ajayi ngwa ọrụ ya. Maazi Ajayi nọ na-agba ndị mgbachị a metụtara mgbe ndị ọrụ gọọmentị wakporo ya.
Ugbọala Uber na-akwọ onwe ya gburu mmadụ
Gịnị ka gọọmentị ga-eme maka ikpofu ahịhịa?
Onye du ndị a bụ Awoniyi Joshua, bu osote onyeisi na ngalaba gọọmetị Lagos ahụ.
Maazị Joshua nyere ndị ọru ya ikike ha gbachie ebe ahu ndị na-arụ ụgbọala na-anọ, agbanyeghị na ndị mmadụ na arịọ ka ha bụpụ ụgbọala andị mmadu nọ na ime ebe ahụ.
Otutu n'ime ndị ọrụ ụgbọala na-agba mbọ ịbụpụ ụgbọala dị n'ime ebe ahụ.
BBC ebidola mbasa ozi na asụsụ anọ na Naịjirịa
Emechara nyeghachị onye BBC ngwaọrụ ya na mgbede, mana ọ mgbe onye ndụmọdụ onyenachị Lagos steetị maka mgbasa ozi bụ Idowu Ajanaku tinyere ọnu n'okwu.
Onye ode akwụkwọ  Lagos Steeti bụ Abiodun Bamgboye, ka ọ na eme ka ọgbachịtere gọọmentị ọnu maka ihe ndị ọrụ ha mere, rịọ ndị ntaakụkọ ka ha kpachara anya ha ma ha na-etinye ọnụ n'okwu dị otua, maka onwere ike bute ọgbaghara, okachasị ugbua election na-abịa nso.
Mana o kwọwanughị ihe mere eji nara onye Ajayi ngwaọru ya, ka ọbụ etu ha siri mepe ya wee wepu ihe onyonyo na foto dị n'ime ya.
Tupu okwuo okwu a, onye bụ osote akana-achị ndi a na arụ ọgbọala bụ Olaniyi Adeoti gwara BBC na ndi otu ha na ndị gọọmentị a nwere nzụkọ n'otu elekere tupu ha abịa ịgbachi ebe a ha na arụ ọlụ.
"Ebe ka anyi na enweta ihe anyi ji eri nri, kedụ ebe ha chọro ka anyị ga? Gọọmentị a kwere anyi nkwa mgbanwe, mana ọ afụfụ ka anyi na ahụ.
"Ha na ata anyị ahụhụ, ha kwesiri inye anyi ohere ibupu ugboala dị n'ebe a. Ebe a na-arụ ụgbọala ruru 45," O kwuru mgbe ọ kpọrọ BBC gagharịa ebe a na-arụ ọrụ.
Maazi Adeoti, ka ndị ọzọ nọ ebe ahụ si na ụlọọrụ ha ama nwe nchekwa ma gọọmentị mechie ebe ahụ.
Onye ọzọ na ebe ahụ achoghi ka akpọ aha ha sịrị na nsogbu ha sitere n'aka ndọrọndọro ndị ngalaba gọọmenti Lagos aka ha dị na gbụrụgbụrụ na ọrụ ụgbọala.
Otu onye anya hụru ihe mere kwuru na mmechị a aka na-achị Lagos Steetị bu Akinwunmi Ambode nyere iwu ya bụ nke ebe a na-atupu aghighia na Olushosun ogbughi ebe ndi mechanic na arụ ọrụ.
Ndi ụlo ha di na gbụrụgbụrụ Olushosun na enwe ezigbote nsogbu ahuike make aṅụrụ na-akwa ha kemgbe ọku bara abe ahu na izuụka gara aga.
Ugbua, ndi bi ebe ahu ji akwa eketchi ime ha.
Na Friday, Ambode sịrị na ihe ha jiri mechie Olushosun bụ maka ebe ahu abughị ebe mmadu kwesiri ịnọ.
Ibrahim Idris bidoro ịchị ndị uweojii Naịjirịa n'afọ 2016
Onyeisi ndị uweojii na Naịjirịa bụ Ibrahim Idris enyela iwu ka akpọghachị ndị uweojii niile na-eche ndị nnukwu mmadụ, ndị ndọrọndọrọ ọchịchị na ndị ọcha nọ na Naịjirịa nche.
Idris kwuru na ọ ga-edegara onyeisiala Naịjirịa bụ Muhammadu Buhari, akwụkwọ iji nweta nkwado ya, nke a ga-eji mere ntuziaka eji edupu onye uweojii ozi nchekwa ndị nnukwu mmadụ.
O kwuru nke a na nzukọ ya na ndị Kọmishọna ndị uweojii na ndị uweojii ndị ọzọ ọkwa ha gbalitere, nwere n'isi ụlọọrụ ha n'Abuja ụnyaahụ.
Idris kwuru na iji hụ na ndị mmadụ mere ihe o kwuru, na etinyela ihe bekee kpọrọ task force nke Adamu Dankwara bụ osote kọmishọna ndị uweojii bụ onyeisi ya.
O kwukwara na o nyere iwu ka ndị uweojii bido ime ihe a n'etufughị oge ọbụla.
Mwakpo Dapchi: Ụmụakwụkwọ 110 na-efu
Ntọrọ Dapchi: Ewepụtala Kọmitii nyocha
Ndị mụrụ ụmụakwụkwọ Dapchi wuchiri Abuja
Idris kwuru sị "Maka nsogbu anyị na-enwe na Naịjirịa gbasara nchekwa, ọ dịla ezigbo mkpa ka ndị uweojii Naịjirịa wetuo aka n'etu ha si ezipu ndị otu ha n'aka ndị ndọrọndọrọ ọchịchị na ndị nnukwu mmadụ.
"Maka nke a, m ga-edegara onyeisiala akwụkwọ iji nweta nkwado ya nke a ga-eji mere ntuziaka eji edupu onye uweojii ozi nchekwa ndị nnukwu mmadụ nọ n'ime mba a.
Etu ahụ, enyela m iwu ka akpọghachite ndị uweojii niile ezipuru ka ha na-echekwa ndị nnukwu mmadụ, ndị ndọrọndọrọ ọchịchị na ndị na-arụ n'ụlọọrụ ọha."
Ikpeazu na-akwalite akụkụ dị ichecihe iji wulie steeti ya
Gọọmenti Abia steeti akwenyela ka e bido ụzọ ọhụrụ iji nye ahụike na steeti ahụ nke a kpọrọ "telemedicine" na bekee.
Telemedicine bụ atụmatụ ọhụrụ ebe dọkịnta na ndị ọrịa nwere ike ịkparịtaụka site n'ekwentị ọkachasị n'oge ihe mberede.
A na-ele anya n'ụzọ a ga-enye aka ịzọ ọtụtụ ndị mmadụ ndụ n'ọge mberede
'Ihe mere anyị jiri kwụsị  Jọstis Ụzọkwe ọrụ'
Gọọmenti etiti na-atụ asị-Nwunye Kanu
Dịka ndị ọrụ ahụike kọị̀ara ya, ha kwuru na telemedicine bụ ezi ụzọ onye dọkịnta na ọnye ọ na-eleta nwere ike ịkpakọrịta nkeọma.
Dọkịnta ahụ na ọnye ọ na-eleta ga-eji ekwentị amapụtara wee na-akparịta ụka ee ekwentị ahụ na-aga n'isi ebe ndị dọkịnta ọpụrụiche nọ. E kwuru n'ụzọ a na-aga nkeọma na mba ofesi.
Oge a kọwachara Ikpeazu etu o si arụ ọrụ, ọ nwalekwara ya ma kwee n'isi na ọ gara nkeọma tụpụ o weliere ya aka elu ịụ̀a n'ihu.
Onye na-ahụ maka ọrụ a bụ Dọkịnta Omas Ubaime gwara Ikpeazụ na Abịa steeti bụ steeti mbụ ebe a na-anwale igwe na Naịjirịa niile.
Ubaime kwuru na ha tụrụ anya inweta oku mmadụ puku abụọ mana ha nwetara mmadụ puku itoolu ndị ọrịa nek gosiri na ịhe nchọpụta a ga-aga nkeọma.
Ọ kọwara na ha ga-enye ndị mmadụ kaadị pụrụiche ga-ebu akara piini a ga-ere n'ọnụegọ narị ise. Kaadị ka oney ọịa ga-eji kpọọ ma nye onye dọkịnta piini ya.
Ubaime kwuru na ha na ndị ụlọọgwụ ndị na-ahụ maka ahụike ga-arụkọ ọrụ.
Ọtụtụ mmadụ agbaala ọsọndụ na Kogi
Akụkọ kachasi taa: Ihe na-ewe ụmunwaanyị na Toni Kan iwe
NotTooYoungToRun emeela ngaghari iwe n'Abuja
Ọrụ si n'aka: Jessica Nwankwo
Ike Ekweremmadụ gụrụ akwụkwọ dịka onye ọkaiwu na mahadu Naịjirịa dị n'Enugu
Gọọmenti etiti akpọpụla osote onyeisi ndị Sineti bụ Ike Ekweremadu n'ụlọikpe ukwu dị n'Abuja ka akpachie ụfọdụ ụlọ ndị o nwere na Naịjirịa na mba ndị ọzọ.
Ha kwuru na ọ tụrụ asị n'ikwupụta akụnaụba o nwere nye ndị ụlọọrụ Code of Conduct tupu o were oche ọchịchị
N'ime ụlọ ndị a, itoolu dị na Naịjirịa, asatọ dị na Dubaị, atọ dị na Flọrịda, ebe abụọ dị na Lọndọn.
Ekweremadu: Ike agwụla ndị ụlọ ome iwu
Onyeisi otu nyocha na iweghachi akụnaụba Naijiria nke onyeisiala hiwere bụ Okoi Obono-Obla kwuru na Ekweremadu ekwupụtaghị akụ ya niile n'ime akwụkwọ nkwupụta odere n'ọnwa Juunu nke afọ 2007 nakwa 2015.
Ndị otu a site n'ọnụ ọkaiwu Festus Keyamo gwara ụlọikpe na-enyocha Ekweremadu maka ị da iwu ndị Code of coduct nyere ndị nọ n'ọchịchị.
Akwụkọ ha degara ụlọikpe kwuru ka-akpachie ụlọ ndị ahụ Ekweremadu nwere rue mgbe ha ga-emecha nyọcha banyere ya.
Ekweremadu site n'ọnụ onye ndụmaọdụ ya na mgbasa ozi bụ Uche Anichukwu kwuru na okwuputala akụnaụba ya niile nye ndị ụlọọrụ Code of Conduct dịka e dere n'iwu.
"Ndị nyocha a jụrụ maka akwụkwọ nkwuputa bụkwanụ nke enyere haa ma ha achọghị ileba ya anya, maka ọ bụ ihe ndọrọndọrọ ọchịọchị nke 2019. Sịnetọ agwala ndị ọkaiwu maka nke a, ha ga-ezute ndị a n'ụlọikpe."
Ego ole ka ndị ụlọikpe na-eri?
Mikel agaghị eso sọọ mpi na Poland
Mbọ ndị BBC gbara iji nweta ndị otu Ekweremadu na ndị ụlọọrụ Code of conduct enweghị isi, dịka ha azaghị ekwentị ha.
Cheta na onyeisi ndị Sịneti bụ Bukola Saraki ka na-azara ọnụ ya ugbua gbasara otu ebubo nkwuputa akụnaụba ahụ.
Nke pụtara na ndị isi ọchịchị Sịneti abụọ nọ n'ime ọgbaghara nkwuputa akụnaụba ha.
Ndị oji na -arụ ọrụ abalị na mba Yuropụ dị icheiche
Ndị uweoji na mba Spain a tọghapụ la ụmụnwaanyị ruru iri atọ n'itoolu esi na Naịjiria bubata na Spain ị rụ ọrụ akwụna.
Ọtụtụ n'ime ụmụnwaanyị a ndị emere ntọghapụ bụ ụmụaka anwụchịrị n'ike na Naịjịrịa ma tinye kwa ha n'ọrụ ahụ n'ike.
Europol bụ otụ ndị uweoji nke mba Europe ekwuola na ha chọtara ụmụnwaanyị a ebe ha bi n'ime ọgba ebe otu ahụ jichiri ha.
Ha sị kwa na otu ahụ ama ama tinyere ụmụnwaanyị ahụ n'ọrụ maka ị kwụghachị ụgwọ ruru nde euro iri atọ ha boro ụmụnwaanyị ahụ.
Mmadụ ruru iri asato n'itoolu ka anwụchiri n'okwu a, n'ime ha bu onye egwu Naịjiria ama ama mana enyebeghị aha ya.
Ejichiri ya ebe ọ sị Spain a laghachi Naịjiria mgbe ọ rụchara ihe onyonyo egwu ya.
China na Amerika na-ama aka n'ihu
Onye jichiri ndị mmadụ anwụọla na France
N'afọ 1976, T Y Danjuma bụ onyeisi ndịagha Naịjirịa
Onye bụbụ onyeisi ndịagha Naịjirịa, ma rụkwa ọrụ ka Minista na-ahụ maka nchekwa obodo nke bekee kpọrọ 'Minister of Defence' n'okpuru Olusegun Obasanjo bụ onyeisiagha TY Danjuma, kwuru okwu dara ụda ụnyaahụ ka ọ nọ n'emume iji sị ndị gụchara akwụkwọ daalụ nke e mere na mahadu, Taraba steeti dị n'isi obodo Taraba bụ Jalingo.
Danjuma sị ka ndị Naịjirịa chekwaa onwe ha maka na ndịagha Naịjirịa na ndị omekome na-egbu mmadụ n'ebe dị icheiche na-arụkọ.
Onye na-achị Ebonyi amachiela ọchị ehi
Egbuola ndịagha Naịjirịa abụọ na Plateau
Egbuola ndịagha Naịjirịa abụọ na Plateau
Ka okwu a yabụ okenye kwuru ka na-erugharị, ndịagha Naịjirịa tinyere ọnụ na ya, wee sị:
"Anyi nụrụ ihe okenye a a na-asọpụrụ kwuru, mana anyị achọghị ịsa ya okwu. Mana, onwere ebe anyị chọrọ ido ndị be anyị anya.
"Ọ bụ ndịagha Naịjirịa ka e nyere ikike ịchekwa Naịjirịa ma nyekwa ndị nkịtị aka ma-agwa ha mee etu a. Maka nke a, ehibere atụmatụ nchekwa anyị kpọrọ 'Ọsọ buusu' n'usoro iwu na-achị Naịjirịa.
"Ya mere eji zipu ndịagha ka ha gaa gbochie ike ndị ọchiehi na-akpa n'etiti Naịjirịa, na ebe ndị ọzọ. Kemgbe ebidoro "Ọsọ buusu", gọọmentị Taraba akwadoghị atụmatụ a, maọbụ nyere ndịagha aka etu okwesịrị.
"N'agbanyeghị agwa a, ndịagha Naịjirịa akwụsịghị ọrụ nchekwa ha na Taraba, nke butere ogbugbu e gburu otu n'ime ha n'ụbọchị 16 nke ọnwa Maachị n'afọ a."
Ozi a ndịagha Naijiria zipuru gakwara n'ihu na-asị ka ndị Taraba nakwa ndị Naịjirịa niile na-aga n'ihu na-eme ihe ha na-eme ka o kwesịrị.
BBC Igbo gbara mbọ inụta n'ọnụ onye na-ekwuchitere gọvanọ Taraba Steetị nakwa onye na-ekwuchitere onyeisiala bụ Garba Shehu mana ha azaghị ekwenti ha.
Anyị ga-ewetere unu ozi ma anyị nweta ya.
France: Otu onye uweojii anwụọla
Ndị obodo Dapchi alaghachịta la
IGR: Ego Anambra, Akwa-Ibom agbadala
Onyeisi mba Ọstrelia bụ Turnbull kwuru na agwa a bụ maka ihe ndị Rọshịa mere
Mba Ọstrelia abụrụla mba ọhụrụ so achụpụ ndị mba Rọshịa nọ na mba ha arụ ọrụ dịka ndị nyocha nzuzo iji kwado mba UK maka nsị e nyere onye bubu onye nyocha nzuzo nke Rọshịa nọ na UK.
Onyeisi mba Ọstrelia bụ Malcolm Turnbull kwuru na nsị ahụ e nyere na Salisbury bụ agha e busoro mba niile.
Ihe karịrị ndị ọrụ Rọshịa mmadụ 100 ka-achụpụrụ site na mba dị icheiche na US na Eu ụnyaahụ.
Mba Rọshịa ekwela nkwa na ha ga-azaghachi mba ndị niile chụpụrụ ndị ha etu ha si mee ha.
Russia ga-achụ ndị ọrụ UK mmadụ 23
Putin ga-achị Rọshịa afọ isii ọzọ
Rọshịa agọnarịala na aka ha dị na nsị ahụ e nyere Sergei Skripa na nwa ya nwaanyị, Yulia na Salisbury dị mpaghara ọdịda mba Ịngịland. Ndị nyocha kwuru na nsị ahụ e nyere ha bụ ngwọagha ndị agha dịka mmadụ abụọ ahụ ka nọ n'ajọ ọnọdụ n'ụlọọgwụ.
Ọstrelia na-achụpụ mmadụ abụọ bụ ndị nyocha nzuzo a na-amaghị maka ha.
Mmadụ anọ chọrọ ịna Buhari ọkwa ya
Kedụ isi ụka Naijiria na Boko Haram?
'Achọghị m ị na-echekwube nwoke inye m ego'
Atiku so na ndị gwuzobere APC
Onye bụbụ osote onyeisiala Naijirịa bu Atiku Abubakar ekwupụtala na ya ga-eso zọọ ọchịchị ka onyeisiala n'afọ 2019.
Atiku bụrụ osote Olusegun Obasanjo mgbe o rịrị oche ọchịchị site 1999 ruo 2007 kwuru nke a na Portharcout ụnyaahụ dịka ọ kwuru na ya ga-azọ ọchịchị ahụ n'okpuru pati PDP.
Atiku na ndị ọzọ ọnụ na-eru n'okwu na PDP gara Rivers Steeti ka ha na ndị isi PDP na steeti ahụ nwe mkpakọrịta.
2019: 'Ndị Igbo akwadoghị Buhari'
Ọtụghị ndị mmadụ n'anya na Atịkụ kwụpụtara ebụmobi ya banyere ndọrọndọrọ ọchịchị nke 2019 maka na a na-anụbụ kepukepu ya kemgbe ọ hapụrụ APC laghachi PDP n'afọ 2017.
Atiku n'onwe ya kwuru na ya na-enwepụta onwe ya ka onye ga-etinye Naịjirịa n'ụzọ ọhụrụ site n'ihe o kwuru bụ "ọdịda nnụkwụ APC".
Atiku kwuru na kemgbe 2015, gọọmentị APC mebiri akwụkwọ ahụike na ọrụ ndozi obodo site na-anaghị etinye ego na ha etu okwesiri.
"Kemgbe 2015, onwebeghi ụzọ ruru kilometre 100 gọọmenti APC rụrụ ebe ọbụla n'ala anyi," Atiku sịrị.
Onwerike ọbụrụ Buhari na ga-anọ n'isi ndị ndọrọndọro ọchichị nke 2019
Ọ tụkwala aka na ya na-eche na APC ayasala udo na ịdịnaotu nke ndị Naịjirịa nwere.
"Ahụbeghị m ka ndị Naịjirịa si otua kewa n'atụmatụ okwukwe, asụsụ nakwa ebe e si. Nkewa a sitere n'aka APC na etu ha si chịbie," Atiku kwuru.
Ndị APC asabeghị ya okwu a mgbe BBC Igbo dechara akụko a.
Okwu Rochas banyere ọchịchị Buhari
Mana, Atiku bụ onye mbụ pụtara kwuo na ya ga-azọ ọchịchị ka onyeisiala na atụmatụ pati abụọ aha ha na-ada ụda na Naịjirịa bụ PDP na APC.
Agbanyeghị na ndị mmadụ na-ele anya na Muhammadu Buhari ga-apụta zọ ọchịchị iji mara ma a ga-enye ya agba nke abụọ, okwubeghị ma ọ ga-etinye ụkwụ na ya bụ ntụliaka 2019.
Mmadụ anọ chọrọ ịna Buhari ọkwa ya
Kedụ isi ụka Naijiria na Boko Haram?
'Achọghị m ị na-echekwube nwoke inye m ego'
Ndị mmadụ na-ekwu na nsogbu enwe na-enye ha abụghị ọbere ihe, ma kpọkuo gọọmentị ka ọ gbatara ha ọsọ enyemaka
"Ị zụta ngwa nri dowe n'ụlọ gị, ị bata n'ụlọ otu ụbọchị ị hụ ka nri gị kwasara n'ala, ọ bụrụ na enwe akụwaala mpio gị, bata zuru nri gị." Ihe a bụ ihe ụfọdụ ndị na-ahụ na Legọs.
Otu onye bi na Sosanya, Gbagada dị na Legọs, bụ Gabriel Wopariwa, gwara BBC Pidgin na "enwe na-enye anyị oke nsogbu".
O kwuru sị "ọ bụrụ na ị debe nri gị n'ụlọ ma ị mechighị ọnụụzọ gị nkeọma, etu a ka enwe ga-esi bata richaa nri ị dowere."
Atiku etinyela ụkwụ na ndọrọndọrọ 2019
Obiano emeela onye Igala kọmishọna
Agbataobi Soluyi na Sosanya bụ ebe ka na-emepe emepe maka na ọ dịbu ka ime obodo mbụ
Wopariwa kwuru sị na ụfọdụ n'ime ha agabuola mkpesa na gọọmentị ime obodo Kosofe, mana onweghị ihe ha gatara.
Ndị agbataobi ahụ na-arịọ ndị gọọmentị ka ha gbalịa chụpụ enwe ndị a maka na ha na-awakpozi ndị mmadụ ugbua.
Ha kwuru na otu enwe busoro otu nwoke agha mere ka ebuga nwoke ahụ ụlọọgwụ, n'ihi na nwoke ahụ chụrụ ya ọsọ ka ọ chọrọ izuru akịbekee ya.
Ndị bi n'agbataobi Soluyi kwuru na ha na-ahụbu enwe ndị a ka ha nọ n'osisi n'ime ọhịa mgbe ebe ahụ ka bụ ime obodo, mana ugbua enwe ndị a na-enyezi ha nsogbu
Ichie Akin Adedoyin kwuru na o biela na Soluyi kamgbe afọ 1985.
O kwuru na oge ebe ahụ bụ ime obodo enwe ndị a bi n'ime ọhịa, na ha-anaghị enweta mkpesa ọbụla, mana ugbua obodo ahụ bidoro imepe, ha enwetela mkpesa karịrị akarị.
Ha kwukwara na o nwere otu nwoke bi ebe ahụ enwe ndị a na-agbakọ n'ụlọ ya, mere ha ji na-enyo ma ọ na-azụ ha azụ.
Ka agbataobi ahụ na-emepe, enwe ndị a enweghị ebe ha ga-anọzị maka na asụchaala ọhịa dị n'ogige ahụ ma mechie ọwara oke osimiri dị ebe ahụ
Onye ọzọ bi n'agbataobi ahụ bụ Joshua Okeke, kwuru na ọ na-eche na enwe ndị ahụ nwere ike ịbụ mmadụ maka etu ha si ahazi onwe ha.
O kwuru sị na itinyegodiri ha nsị na nri debe, ha agaghị eri ya.
O kwuru sị na enwe ndị ahụ anaghị achọ ụmụaka okwu, na ha na-egwusa ha egwuregwu, mana ha na-aba ndị okenye ọgụ.
Ndị agbataobi Sosanya kwuru na enwe ndị a na-apụta site n'elekere isii ruo asatọ nke ụtụtụ, ma pụtakwa n'elekere ise nke mgbede oge ha na-ebido ịchọ nri.
Ụjọ na-atụ ha ka enwe ndị a ebunyela ha ọrịa.
Abaribe, El-shalom na Tochukwu Uchendụ gbaara Nnamdi Kanu akaebe mgbe eji ya eji.
Ụlọikpe ukwu nke Binta Nyako nọ n'isi ya enyela iwu ka Enyinnaya Abaribe na mmadụ abụọ ndị ọzọ kpọpụta Nnamdị Kanu n'ụlọikpe mgbe a ga-ekpe ikpe ya ọzọ n'ọnwa June ma ọ bụ ha aga mkpọrọ.
Abaribe, onye ụkọchukwu ndị Juu bụ El-shalom na otu onye bi na Abuja bụ Tochukwu Uchendu gbaara Nnamdi Kanu akaebe e jiri tọpụ ya n'ụlọmkpọrọ.
Kanu bụ onye a na-ekpe ikpe maka imegidee ọchịchị ala Naijiria bụ onye a na-achọ achọ kemgbe ọnwa Septemba, afọ 2017 ka ndị agha Naijiria wakpochara ụlọ ha oge ha gbara Egwu Eke na mpaghara ahụ.
Ka ebulitere ikpe ahụ, ọka iwu na ekpechitere ndị ahụ bụ Chukwuma Machukwu Umeh, kwuru na enyebeghị ha akwụkwọ ụlọikpe nke kwupụtara iw ọkụ ahụ onye ọkaikpe nyere.
Akụkọ ndị ọzọ ga-amasị gị
Mgbanwe ego: Dọla ọdaala n'akụkụ Naịra?
Enwe achụpụla ndị mmadụ na Legọs
Atiku etinyela ụkwụ na ndọrọndọrọ 2019
Gere akụkọ mere ụnyaahụ n'otu nkeji
Na Facebook Live, anyị kpara maka ịdamba ntuliaka ji ndị Igbo nke bekee kpọrọ voter's apathy.
Emechiri ụgbọala ịgba n'okporoụzọ ụfọdụ maka ọbịbịa onyeisiala Muhammadu Buhari na Lagos steeti
Ọtụtụ ndị njem ụgbọelu ji ụkwụ gaa ibanye ụgbọelụ n'ụzụ ụtụtụ taa dịka e mechiri okporoụzọ na-aga ọdọụgbọelu nke ụlọ na nke mba ofesi na Legọs n'ụtụtụ taa.
A na-ele anya na onyeisiala Muhammadu Buhari ga-abịa isi obodo Legọs maka mmepe ọdọụgbọala, ga-erute n'ọdọụgbọelu ahụ n'elekere nke iri na otu nke ụtụtụ a.
N'ihi mkpọchi akpochiri ọtụtụ ụzọ, ndị mmadụ ji kwu ga ihe karịrị nkeji iri atọ maọbụ otu elekere tupu ha eruo ebe ndị na-abanye ụgbọelụ na-anọ.
Mmechị a nke bidoro ụnyaahụ, dịka ndị njem siri kwuo, mekwara na ndị sị mba ọzọ febata n'ọdọụgboelu Legọs na-eji ụkwụ ga ogologo ije tupu ha erute ebe ha ga-abanye ụgbọ ga-akwọga ha ebe ha na-aga.
Ụfọdụ ndị mmadụ  na-egosi iwe ha na mkpọchị akpọchiri ezi na ụzọ na Lagos maka ọbịbia onyeisiala n'elu igwe okwu, Twitter.
Henry Okelue kwuru: "Aghọtaghị m ihe mere e jiri mechie Legos maka njem onyeisiala. O bi n'Abuja na-agagharị n'etiti anyị kwa oge ma onwebeghị oge emechiri ya ọbụladị otu ụbọchị."
Inibehie Effiong kwuru : "E mechie Legos maka njem Buhari. Ndị amala enweghị ike ịgagharị. Egbosara njem ụgbọelụ. E kweghị ka ụgbọala ga n'okporo ụzọ banyere ọdọ ụgbọelu. E mechiri ọrụ ndọ ọrụ boyibo. Ma gị asị na isi dị ndị ndu anyị mma?"
A na-ekwukwa na steeti Legọs ga-efu ihe ruru ijeri naịra 200 maka mmechi emechiri ahịa na ebe ndị ọzọ maka njem onyeisiala na-eme.
Onyeisiala ga-anọ mkpụrụ ụbọchị abụọ na Legọs dịka ọ ga-emepe ọdọụgbọala a rụrụ ọhụụ na Legọs.
Kpọpụta Nnamdi Kanu ụbọchị ikpe ya
Malala alghachila Pakistan nke mbụ
Akụkọ kachasi taa: Naịjirịa na Serbia
Ndị Daily Monitor arịọla ndị mmadụ mgbaghara maka ihe ha dere
Ndị ntaakụkọ Daily Monitor dị na Uganda akpasuola ndị mmadụ iwe na soshal midịa maka ihe ha dere gbasara ụmụnwaanyị a wakporo n'ike.
N'ihe ha dere, ha kwuru sị na nwaanyị ọbụla a wakporo n'ike ga-ezitera ha akụkọ ihe ọ gabigara, ga-enwe ohere ịnweta otu "karama mmanya dị oke ọnụahịa".
Dịka ihe gọọmentị ndị Uganda depụtara n'afọ garaaga, a wakpooloa ihe karịrị otu n'ime ụmụnwaanyị ise ruru afọ 15 ruo 49.
Mana Daily Monitor kwuru na akụkọ ọzọ e depụtara gosiri na ọnụọgụgụ ụmụnwaanyị a wakporo karịrị etu ahụ.
Dịka ha siri kwuo, o ruru pasentị 51 bụ ndị ga-enweta mmekpa ahụ n'aka ụmụnwoke ha na ha nwere mmekọ n'ime ndụ ha.
Na mbido ọnwa Maachị a, ndị mmadụ tara otu onye omeiwu Uganda ezigbo ụta maka ihe o kwuru n'onyonyo sị "dịka nwoke ị bụ, ị kwesịrị ị na-eti nwunye gị ihe.
"Ị kwesịrị ịmetụ ya nwaobere aka, tie ya ihe iji hazigharịa omume ya."
Kedụ ihe mere Buhari ji bịa Legọs?
Ndị njem ụgbọelu atọla taa
Melaye chọrọ ịgba onyeisi uweojii akwụkwọ
Kemgbe ndị mmadụ ji tinye ọnụ n'okwu a, ndị Daily Monitor arịọla mgbaghara maka 'nghọtaghie ọbụla' ihe ha dere buterela ndị mmadụ.
Ha ehichapụkwala ihe ha dere n'igwe okwu, mana ọ kwụsịghị ụfọdụ ndị mmadụ ikwuputa iwe ha.
Ndị ihe nkiri Good Friday
Ndị ụka Kristi na-echeta ụbọchị akpọgburu Jeso taa
N'ọtụtụ ụlọuka ha guzobere ihe ejije iji gosiputa ahụhụ Jeso tara tupu akpọgbue ya n'elu obe.
Na Blessed Sacrament Parish dị na independence layout Enugu, ndị mmadụ zụkọtara n'igwe kpagharia were ejije ha mụrụ wee gosi ka ndị Jew na Pilate sịrị kpogbue Jeso n'obe.
Etu esi mee ụka ọmụ taa
Lee emume Tọọsde dị asọ
A nwụchiela Bishọp ụka Katọlik maka imefu ego ụka
Onye na-achịkọba ya bụ ngagharị nke obe ịkpeazụ tupu Easter na parish ahụ bụ Rev. Fr, Ogbozo gwara ndị otu Kristi ka ha nọrọ na nche oge niile ma hụ onwe ha n'anya dịka Jeso sịrị hụ ndị tụkwasara ya obi anya.
Ndị uka Kristi n'ụbọchị Good Friday
Ka emechara ngagharị nke obe ahụ, eme kwara mmemme isusu obe ọnụ nke na-egosiputa ọgbụgbandụ Jeso na ndị kwere na ya.
Gud Fraịde bu nnukwu emume na-eweta Lent n'isi njedebe tupu Jeso ekulie n'ọnwụ n'ụbọchị Easter dika ka ndị otu Kristi sị kwenye. .
Kọmịshịọna ndị uweojii n'Enugwu bụ Danmallam Mohammed ekwuola na ndị uweojii na-ebuso ndị na-enupu isi n'iwu ọgwụ na steeti ahụ
Iji rube isi na iwu inspector General nke ndị uwe ojii na Naijiria bụ Ibrahim Idris nyere, ndị uweojii n'Enugwu steeti ekpokotala egbe dị 148.
Onye kọmịshịọna ndị uweojii n'Enugwu bụ Danmallam Mohammed gosiri ndị ntaakụkọ egbe nile ndị ahụ, nke okwuru na ha napụtara ndị mmadụ iji wee Chekwa ndụ na akụ na ụba.
Egbe na ngwa ọgụ ndị ahụ gunyere; Ak 47 10, Egbe pump action 13, obere egbe nwere otu barrel 33, obere egbe nwere ọnụ abụọ 36, Egbe obere nwere ọnụ asatọ, revolver atọ, obere egbe Barrera 11, ogologo egbe otu barrel 18, ngwo ngwo egbe ndị ọzọ, nakwa mgbọ egbe mejuputara ọnụ ọgụgụ.
Ụkọ ọrụ na-ebute nnupu isi n'iwu
Kọmishịọna Danmallam kwuru na ihea bụ mmeri ha nwetara na-agba nke mbụ ha jiri bido ya bụ ịnapụ ndị mmadụ egbe dịka onye isi ha kpata kpata siri nye ha iwu.
Otoro ọrụ gbanụ gbanụ nke ACP Frank Idu nọ n'isi ya ma gwa ha ka ha were ngwa ngwa nakọtasịa egbe nine ndị mmadụ ji.
Ọ gwakwara ndị mmadụ ka ha jiri aka ha were egbe ha nwere n'ulo ha nyefee ndị uweojii ghara iche ka ewere aka ike bịa nara ha ya.
Ya bụ ọrụ gbanụ a ka ndị uwe ojii n'Enugwu kwuru na ọga adị ire ruo mgbe ha nakọsịtachara ndị mmadu nkịtị egbe ha ji.
Ndị uka Kristi mere ncheta ọnwụ ya
Rọshia 2018: Agaghị enwe referii Briten,Naijiria
Ihe asaa ị kwesiri ịma maka ịgwọ ụra
Abacha bụ nrị e jiri mara ndị Enugwu steetị
Abacha bụ nrị na-amasị ndị mmadụ niile rịrị ya nke ukwuu. Nrị a sitere n'aka ndị Igbo, mana ọ bụ ndị Enugwu steeti ka e ji ya mara.
A na-eji abacha kpọrọ nkụ maọbụ nke mmiri eme ya. Abacha a si n'akpụ.
E sịchaa ya n'ọkụ, e be ya kịrịkịrị. Eme chaa, etinye akpụ a na mmịrị oyi, ebe ọ ga-adị chi wee foo. Asaachaa ya, agbaa ya n'anwụ maobụ ya etu a dịka ụdịrị nke akpọrọ abacha mmiri.
Ị ma ihe ole na ole e ji ama ofe ndị Igbo?
Lee nri di iche iche esi n'akpụ emepụta
Abacha agwọrọagwọ anaghị afịa ahụ ị mụta. Lee ka esi eme ya (mana, amatakwa na obodo di icheiche nwere etu ha si eme nke ha).
Ihe ị ga-eji agwọ ya:
Aṅara a sara asa/akwụkwọ aṅara e biri ebi  (ma ị chọọ)
Akwụkwọ ụtazị e biri ebi (ma ị chọọ)
Abacha kpọrọ nkụ/ maọbụ nke mmiri
Azụ (nke ọbụla ị chọrọ)
E si n'akpụ enweta abacha
Abacha n'atọ ụtọ sitere n'ihe dị icheiche etinyere na ya. Ị ga-eso usoro obere obere ka ị nweta ihe ị chọrọ.
Tinye abacha gị na mmịrị dịtụ ọkụ, chere ka nkejị atọ gaa, wụnye ya na myọ, dosaa ya n'efere
Wunye mmanụ nri n'ite. Tinye akanwu. Kpaghaa ya nke ọma ka ọ ghọrọ ncha. Tinye ehu ma ị chọọ
Tinye oporo, ose, ngwa nrị na yabasị (tinye ụgba na ogiri ma ị chọọ). Kpagharịa ha niile ọnụ
Tinye abacha n'ite gwakọrita ha niile ọnụ
Tinye nnu maọbụ na ngwa nri ga ezu ya
Sie ya nwobere oge (ntabi anya ise/iri) n'ọkụ ma ị chọọ ka ọ dị ọkụ
Kunye nrị a n'efere, tinye ụtazị, aṅara/akwụkwọ aṅara, azụ, anụ na ihe ndị ọzọ ka i siri chọọ.
Onwekwara etu ozọ esi esi ya bu nrị
Weta akanwu. Tinye ya n'efere, tinye otu iko mmịrị jụrụ oyi. Kpagha ya ọfụma
Tinye manụ, kpagha ya rue mgbe ọgbara ụfụfụ
Tinye abacha n'ime ya, bido ịgwọ ya
Na entiye mmiri etu ị si chọ
Kunye ya n'efere wee kwanye ya azụ, anụ ewu/ehi, kanda maọbụ okporoko na ihe ndị ọzọ chọọ ya mma
Ọ bụrụ azụ ndụ, ghee ya eghee maọbụ mịa ya n'ọkụ
Ọ bụrụ okporoko maọbụ azụ kpọrọ nkụ, tinye ya na mmịrị ọkụ, wepukwa ọkpụkpụ dị na azụ ahu.
Jiri ihe ọbụla ị chọrọ rie ya
Rie nrị gị, hichaa ọnụ. Ṅụọ nkwọ ọcha. Ị ga-ekwe n'ịsị maka ọ ga-adị ụtọ!
Ihe ị na-amaghị maka ụkwa ị na-eri
Ịma esi ofe egwusi? Mụta ya ebe a
Ndị uweoji n'ihu ụlọọrụ Youtube
Youtube bụ ụlọọrụ nọ n'ọkpuru Google
Ndị uweoji na mpaghara ugwu California ekwuola n'otu nwaanyị bu egbe emerụọla mmadụ atọ ahụ n'isiụlọọrụ na-emepụta ihe onoyonyo a kpọrọ Youtube tupu o gbuo onwe ya.
Ndị ntaakụkọ na mba Amerika enye la aha nwanyị a ka Nasim Aghadam ma kwukwa na ọ bụ esemoku ezịnaụlọ kpatara mwakpo a
E chere na otu nwoke so na ndị merụrụ ahụ ụnyahụ bụ enyi ya nwoke ụlọọrụ, CBS na-ekwu.
Umu nwaanyị abụọ dị afọ 32 na ọzọ dị 27 merụrụ ahụ na mwakpo a.
N'agbanyehi nke a ndị ntaakụko na-ekwu, ndị uweoji ekwụpụtabeghị ihe nwaanyị ji buru egbe wakpo ndị mmadụ na Youtube.
Ndị ọrụ na Youtube kọwara ihe na-eme n'elu igwe okwu:
Aghadam bụbu onye na-emepụta ihe onyonyo na Youtube katọrọ Youtube n'oge gara aga maka ọ sị na ha na-akpachị ihe onyonyo ya.
Ndị nchịkọta ise nwere ike ịnọchi Conte
Ibrahimovic ejirela goolu abụo bata LA Galaxy
Nwanne egbuola nwanne ya na Sango Ota
'Onye wetara ọjị wetara ndụ'
Ọjị bụ otu ihe ị ga-ahụrịrị n'emume ọbụla gbasara ala Igbo.
Ọjị na ịwa ọjị dị oke mkpa n'omenala ndị Igbo, maka na Igbo na-ekwu na "onye wetara ọjị wetara ndụ".
Ụfọdụ ndị Igbo kwenyere na ỌJỊ pụtara "Omenala Jikọtara Igbo".
Ọjị bụ mkpụrụ osisi a na-akụ akụ ma na ọ na-epukwara onwe ya.
Ọjị nwere ike ịmị n'ụlọ ma mịkwaa n'ọhịa.
Enwere ụdịrị ọjị dị iche iche, ụfọdụ na-aza aha site n'etu o si mịpụta.
Abịa na Naịjirịa, enwere ọjị Igbo ma nwee ọjị ugwu Awụsa ma nwekwaa nke ndị ọdịda anyanwụ bụ ndị Yoroba.
Ọjị Igbo na-agbakarị n'ibe sitere n'atọ ruo ibe asaa.
Igbo na-akwanyere ọjị gbara ibe asaa ugwu, ụfọdụ na-egbukwa ọkụkọ ma ha hụ ya bụ ọjị.
Aha ọjị dị iche iche
Ọjị ugo bụ nke na-acha ọcha, a na-akpọ ya ugo maka na ọ na-ama mma n'anya
Ọjị ikenga na-enwe ibe atọ, na-achakarị uhie uhie
Ọjị ndị awụsa bụ nke a na-akpọ 'gworo', ọ na-enwe ibe abụọ na-achakarị ọcha
Ndị Igbo kwenyere na ọjị anaghị anụ bekee n'ụzọ ọbụla, ya mere eji eji ya eme omenala ndị Igbo dị iche iche dịka:
Eji ọjị alụ nwaanyị n'ala Igbo
Eji ọjị edozi esemokwu n'etiti ndị mmadụ
Eji agba agọ ọfọ/ekpe ekpere
N'ala Igbo, inye onye ọbịa ọjị gosiri na ị nabatara ya, o na-egosikwa na ị hụrụ ya n'anya nke ukwuu ma nwekwaa ntụkwasị obi n'ebe ọ nọ.
Ihe a na-eji ata ọjị
N'omenala Igbo, enwere ihe ndị ọzọ a na-eji ata ọjị
Ose ọjị nke bekee kpọrọ alligator pepper
Akị ilu nke bekee kpọrọ bitter kola
Ụfọdụ na-eji nzu ata ọjị
Tupu awaa ọjị n'ala Igbo, a na-ebu ụzọ gọọ ọjị (kpeere ya ekpere). Ọ bụ iwu na onye kachasị bụrụ okenye ga-agọ ọjị, ebe ụfọdụ na-enye onye kacha bụrụ nwata ka ọ waa ya ma kesaa ya.
Nwoke anaghị awa ọjị na be ndị ọgọ ya, ọ gaghị awakwa ọjị ebe ndị tọrọ ya nọ na-abụghị ma ha nyere ya ikike ịwa ya.
Ọ bụkwa iwu na nwaanyị anaghị awa ọjị n'ala Igbo.
N'ala Igbo, nwaanyị anaghị arị elu ọjị, ọ naghị aghọtu ọjị n'osisi ya.
Nwaanyi anaghị arị oji elu mana nwaanyị na-ere oji
Anaghị ekwe ka nwaanyị tinye aka n'ime efere were ọjị ma ọ bụrụ na ụmụnwoke nọ ebe ahụ ewerechabeghị.
Ụfọdụ na-aga n'ihu were aka ha nye nwaanyị ọjị ka ọ ghara inwe ohere tinye aka n'efere e jiri kee ọjị.
Lee ihe nkiri a ịhụ ka Pete Edochie si gọọrọ BBC Igbo ọjị:
Na ụka bịara egbochighị ndị mmadụ iji ọjị ekpe ekpere dịka esi eme ya mgbe gboo.
N'ala Naijiria, ihe dịka afọ iri atọ maọbụ iri anọ gara aga, a na-ahụ ụfọdụ nri dịka nri ndị ihe na-esiri ike.
Ọtụtụ nri ndị a bụ nri ndị mmadụ na-enwetara onwe ha n'ugbo ha maọbụ zụta ọnụ ala n'ime ahịa n'ihi na ndị na-achọ ha adịghị ọtụtụ.
Mana ugbua, nri ndị a bụzị ihe na-amasị ndị ọgaraanya n'ihi mbawanye ọrịa tara nchara dịka ọbara mgbalielụ, ọrịa shuga, ọrịa obi, ọtụrụọkara (stroke), kansa na oke ibu bụ ọrịa ndị a na-ewe dịka 'ọrịa ndị ọgaranya'.
Na nchọpụta ngalaba na-ahụ maka ahụike na mba ụwa bụ WHO n'aha ịchafụ mere n'afọ 2008, ndị Naijiria pasenti 11.2 n'ime nde 169 bụ ndị nwere ọbara mgbalielụ ebe pasenti 2.7 nwere ọrịa shuga.
Egwu ọrịa ndị a mere ọtụtụ ndị mmadụ ji alaghachị na nri a na-eleda anya na mbụ nke mere na ugbua nrị ndịa a na-ada oke ọnụahịa nke bụ na aka ụmụogbenye anaghị eruzị ha.
Lee 10 n'ime nri ndị ahụ:
A na-ahụbu azụ friji dịka nri ndị ogbenye
Ihe karịrị afọ iri atọ gara aga, a na-ahụ iji azụ 'friji' sie nri n'ụlọ ndị ogbenye, ụmụakwụkwọ maọbụ mgbe ego adịghị mmadụ n'akpa, ebe anụ ehi maọbụ anụ ọkụkọ bụ maka ndị rijuru afọ.
Otu onye bi na Lagos bụ Kingsley Udofa kọwara anya a na-eleda azụ mbụ n'okwu ya sị: "O nwere oge n'ala anyị bụ Naijiria mgbe azụ friji bụ maka ndị ogbenye.
"Oge ahụ, a na-akpọ azụ friji aha ọjọọ dị icheiche iji kwaa ya emo dịka, 'Ozu azụ' n'asụsụ Igbo; 'Ókù Ékò' n'asụsụ Yoruba nke pụtara, 'Ozu Lagos' ; 'Àkpa asuko nse' n'asụsụ Ibibio nke pụtara, 'ọ nwụrụ anwụ ma mụrụ anya.' Ndị mmadụ na-ahara ịzụ ma rie azụ ndụ."
Ugbua, egwu adagharịala. Azụ friji bụ ahụghị ma erighị nke ọtụtụ mmadụ gunyere ndị ọgaranya nke bụ na azụ na-adazị oke ọnụ n'ahịa.
Ihe ị na-amaghị maka ụkwa ị na-eri
Kedu ihe ofe Egusi gị na-enye ahụ gị?
Ị ma etu esi agwọ abacha? Mụta ya ebe a
Dịka Mịnịsta nta na-ahụ maka ọrụugbo bụ Sen Heineken Lokpobiri siri kwuo, ndị Naijiria na-eri azụ ruru nde 3.2 metrik tọn kwa afọ nke a na-atụbata ihe karịrị pasentị iri asatọ n'ime ya.
Mata na metrik tọn puku iri pụtara kọntena puku nari atọ iri atọ na anọ.
Ọ bụ ede ụrị ka ọ bụ ede koko ma ọ bụ achịcha, ede bụ nri ụganị, nrị ndị onweghị ka ọra ha ji agbado ume n'ihi na ha enweghị ego zụrụ ji.
Mana ugbua, nri ede bụzị ụkwa achị n'aka ya a na-agba n'ihi na oke na ngwere na-erizi ya.
Ewepụ obodo jiri ụtaraede mere nnukwu nri, ndị na-asọ nsọ nrị n'ihi ọrịa dịka ọrịa shuga, ọbara mgbalielu na ndị chọrọ ịta ahụ ekweghịzị ka aka ogbenye rute ede, nke na i go ede e ji esi ofe dịzị ka igo ahịa iwu.
Akpụkpọanụ ehi nke ndị Yoruba na-akpọ, 'kpọmọ', bụbu ihe ndị ogbenye ji emegharị ọnụ oge ha ahụghị ego zụrụ anụ ehi ma maọbụ anụ ọkụkọ.
Dịka ihe si aga ụgbụa, ndị ọgaranya ewerela ya mee ezi nri, ebe e ji ya esi nri ọpụrụiche dịka edikakong maọbụ gwọ ya na ose ma were ya anụ mmanya.
N'afọ 2014 mgbe gọọmenti si n'ọnụ onye bụbu Mịnịsta na-ahụ maka ọrụugbo bụ Akinwumi Adesina kwuo na ha chọrọ ịmachi ndị mmadụ iri kanda nke butere oke iwe ndị mmadụ ma mekwa ka gọọmenti kpofuo atụmatụ ahụ n'ọhịa.
Dịka ndị ọkachamara sị kọwa, kanda enweghị abụba maọbụ mmanụ ọjọọ a kpọrọ kọlesịtọrọl na bekee dịka anụ ehi nke ha kwuru na oke iri ya na-ebute ajọ ọrịa tara nchara dịka ọrịa obi na ọbara mgbalienu.
Ụfọdụ na-akpọ ya ogede, ụfọdụ abịrịka, ndị ọzọ ojoko, ebe ọtụtụ na-akpọ ya une maọbụ unere.
Ụmụ ogbenye na-eji mmanụ eri nke ahụrụ n'ọkụ, ma jiri ya sie agwa mana ugbua, ọgaranya emeela ojoko nnukwu nri.
Ojoko bụ ezi nri na-edochi ahụ nihi na o nwere faiba, na mineral ndị ọzọ na-enyere ndụ aka dịka magnesium, phosphorous na potassium.
Dịka ndị ọkachamara ahụike siri kọwa, ojoko na-enye ọbara mgbe e siri ya na-achaghị acha.
Ejula bụ ezi nri na-enye ihe n'ahụ ma ọ na-adazi oke ọnụ ugbua
Ma anụ adighị, azụ adịghị, ogbenye na-aba n'ọhia kpara ejula, were sie nri.
Ogaranya, enwebughị efe ejula mgbe mbụ n'ihi na, dịka ndị Igbo ji ya ekwu okwu, ahụhụ dị na imecha ejula.
Ma ugbua, iji ejula isi nri bụzị akara ejiri mara ọgaranya n'ihi oke ọnụ ahịa ya.
Ejula bụ ezi nri nwere proten, calcium, selenium, magnesium ma na-enye ọbara.
Garị bụ nri ma ogbenye ma ọgaranya na-erizi
Iri garị, ọ kachasị mgbe aṅụrụ ya aṅụ, bụ ihe a na-ewe dịka nri ndị ụwa na-atụ n'ọnụ maọbụ mgbe ego kọrọ gị n'akpa na mbụ. Ị jụọ ụmụakwụkwọ bi n'ụlọakwụkwọ ha ga-akọwara gị etu ịji ọpapa, azụ e ghere eghe maọbụ anụ mkpọ aṅụ gari si zọọ ha ndụ.
Ugbua garị bụzị ahịa iwu. Ọgaranya na ogbenye na-azọzị garị nke otu ọba a na-akpọ 'painter' na-ada ihe karịrị nari naira ise (N500).
Onye ọkammụta ọrịa kansa n'ụlọọgwụ Lagos University Teaching Hospital, bụ Dr Remi Ajekigbe kwuru na ihe mere ọtụtụ ndị Naijiria ji arịa ọrịa kansa ugbua bụ na ha anaghị erizi nrị ala anyị dịka garị, ji nke nwere faiba ka ma ha na-eri nri ndị bekee.
Agwa bụ ezi nri na-edozi ahụ
Agwa bụ nri ọzọ e jiri mara ndị ogbenye mana ọtụtụ ọgaranya na-erizi ya.
Agwa na-enye proten ma na-enyekwa ọbara. Ndị ọkachamara n'ihe gbasara nri na ihe ha na-enye na-ekwu na agwa kacha mma maka nweta protein karịa anụ ehị n'ihi na onweghị abụba ọjọọ nke a kpọrọ Kọlesịterọl.
Ụkwa bụ oke oriri pụrụ iche onye ike dị na-akwado
Ụkwa bụ nrị ndị ọgrlanya na-eleghara anya na mbụ, ikekwa n'ihi ahụhụ dị na-ikwado ya, mana ugbua, ọ bụzị onye ji ego na-eri ụkwa.
Ụkwa na-enye proten, ọbara, potassium nakwa ngwa ndị ọzọ na-edozi ahụ.
Ji mmiri bụ nri ndị mmadụ anaghị erikarị na mbụ n'ihi na ọ naghị atọ ka ji. Sọọsọ ndị ogbenye jibu ya achụ agụụ. Mana ugbua, ọtụtụ ndị mmadụ gunyere ndị ọgaranya na-eri ya.
Ndị na arịa ọrịa shuga na-erikwa ya.
Ndị nchọpụta na-akọwa na ji mmiri nwere fibre rie nne, obere "sodium" na nnukwu "potassium" nke mere e ji kwuo na ọ na-adị ndị na-arịa ọrịa shuga mma n'ahụ.
Cheta na "fibre" na-enyere nrị aka igwepịa n'afọ (digestion), oke "sodium" so ebute ọbara mgbalienu, ebe "potassium" na-akụjulata ọbara, chụmie mmadụ inwe ọrịa okwute akụrụ (kidney stone).
Isha na-adazị oke ọnụ nke na aka ụfọdụ ogbenye eruzi ya
Ndị enweghi ego na-ejibu isha esi nri oge ha e nweghị ego anụ maọbụ azụ, ma ugbua, isha bụzikwa maka ndị nwere ego n'ihi oke ida ọnụ ahịa.
Ihe mere ndị mmadụ ji achụzị nrị ndị ogbenye
Dika ọkammụta na ihe gbasara nri na ihe ọ na-arụ n'ahụ bụ Dr Florence Uchendu si kọwa ihe mere na ọtụtụ ndị mmadụ na-eri nri a na-agbara ọsọ ugbua karia bụ maka na ọrịa dị na Naijiria ugbua dịka ọrịa shuga, ọbara mgbalienu, ọtụrụọkara(stroke), kansa.
"Ọrịa dịzị na Najiria bụ ọrịa dị n'obodo oyibo anyị anaghị arịabu mbụ.
Ihe dika ọbara mgbalienu, ọrịa shuga juziri kịta."
" Ndị mmadụ amatago ihe ị ga-eri onyewe gị nsogbu n'ahụ ma nwekwa ike nyewe gị nsogbu n'ahụ."
Ụgbọ agha Saụt Korịa agala Ghana
Anthony Joshua Vs Joseph Parker: Onye bụ dike?
Ụmụakwụkwọ mahadum ahụ enweghị ikike iji ekwenti ga ebe ahụ
Ndị mmadụ jisike na-egosi iwe ha n'elu atụmatụ mgbasa ozi nke a kpọrọ Twitter maka akụkọ pụtara ebe otu mahadum bu Covenant kpụrụ ụmụakwụkọ ha isi.
Ụmụakwụkwọ a na-ekwu na ihe kpatara eji kpụ ha isi bụ maka na ha ejighi akwụkwọ nsọ ga na chapụl ha n'ime ụlọakwụkwọ ahụ.
Otu onye ọkaikpe bụ Precious Nwankwo gwara BBC Igbo na ndị isi n'ụlọakwụkwọ ahụ dara iwu na-ahụ maka nchekwa oke ruru mmadụ.
Gee ntị ihe ọ gwara BBC Igbo n'uju:
Otu onye si na mahadum ahụ pụta achọghị ka-enye aha ya sị na nke a bụ obere ihe n'ihe ndị ọzọ mahadum ahụ na-eme ụmụakwụkwọ ha.
Ọ sị: "mahadum ọ bụla nwere ihe dị njọ na ihe dị mma maka ya, nke a a gaghị a pụ iche".
Mbọ  BBC gbara inweta Mahadum Covenant ka ha sa ebubo  amịtaghị mkpụrụ.
Mgbe onye ntaakụkọ BBC kpọrọ onye registra madadum n'ekwenti, o kwuru na ya enweghị ọsisa ọbụla.
Nwata akwụkwọ ochie ahụ kwukwara na ụmụakwụkwọ ahụ kwesiri ị wetu obi gụọ akwụkwọ si ebe ahụ pụọ.
Lekwa ihe ndị mmadụ na-ekwu n'elu social media gbasara akụkọ a:
Iba Lasa ekesala rue steeti 20
Nwoke akụgbuola nwa ya n'Enugwu
Maaida Bio abụrụla onyeisiala Sierra Leone
Mmanwụ bụ otu njirimara Ndigbo
Eze na-achị Nri bụ Ichie Emelie Okika adọọla obodo Aguleri na Igboukwu aka na ntị ka ha kwụsị ịzọ onye bụ isi mbido Ndigbo niile.
Okika kwuru kusie ike na ọ bụ Nri bụ ebe Ndigbo siri pụta, ma kwukwa n'ihe gbasara isi mmiri Ndigbo bụ okwu mmuọ na e kwesịghị iji mee ihe ndọrọndọro ọchịchị.
Ọ bara obodo Aguleri n'Igboukwu mba maka mbọ ha na-agba idegharị akụkọ mbido ala Igbo, ma gwa ha ka ha wepụ aka enwe n'ofe ka iwe ghara iwe ndị chi e nwere.
Uru ọmụgwọ bara n'omenala Igbo
Ị ma etu esi agwọ abacha? Mụta ya ebe a
Kedụ ihe bụ ebumnuche gị maka ịgba mkpe?
O kwuru sị "Ọ bụ eziokwu na anyị na ndị Aguleri bụ otu mana ihe dị iche bụ na agụ ndọrọndọrọ  ọchịchị dị be ha. Igboukwu abịadịghị nso n'ihe gbasara akụkọ a".
Okika sị na Eri bụ nna ala Igbo niile si ala Israel mapụta bụ ọkpara nke ise Gad bụ nwa asaa nke Jacob. Nakwa Eri na ndịotu ndịọzọ sị ala Egypt pụta njem tupu ọpụpụ ndị ala Israel n'Egypt.
O sị "Ha mere njem n'elu mmiri ma rue ebe mmiri Omambala na Ezu zuru onwe ha a na-akpọ 'Agbanabo' dị n'obodo Aguleri ebe mmụọ na-edu ha sị ha kwụsị rụọ obodo'.
Maaida Bio abụrụla onyeisiala Sierra Leone
Iba Lasa ekesala rue steeti 20
Mahadum Covenant dara iwu - ọkaiwu
Ndị nche obodo bu egbe
Ndị obodo dị na mpaghara ebe ndị ọchịehị nọ ebidola ị chekwa onwe ha
Ndị omeiwu ndị a ndị kpọrọ oku a ụnyaaahụ bụ Tọsday n'Abụja si ka gọọmenti kwụwa ndị agha na obodo niile dị na Benue steeti ebe ndị Fụlanị na-achị ehị na-awakpo, kama Ọsọ Nwamba nke bụ egwu onye gbacha ọ la.
Ndị omeiwu mmadụ anọ; John Dyeghndị, Dickson Takighir, Mr. Samuel Udende, Mark Terseer-Gbillah, ndị kwuchitere  ndị ọzọ mara atụ na bido n'ụbọchị abụọ rue nke anọ ọnwa Eprel, na  e gburu mmadụ iri abụọ ọhụrụ n'ebe ahụ, ebe ọtụtụ ka na-efu efu.
Ha boro ebubo na onweghị enyemaka ọ bụla si na aka ndị ọrụ nchekwa n'ebe ụfọdụ ọdachịi ndị a mere.
Ha were kpokuo gọọmenti etiti ka ọ gụọ ndị ọchịehi, "ndị oyiegwu".
Mmadụ 27 anwụọla na Kogi
Ndị Benue apụtaghị nabata Buhari
E gbuola mmadụ 11 na Plateau steeti
Ndị omeiwu a gosiri mgbakwojuanya na a kwụsịrị Ọsọ Nwamba nke ndị agha na steeti ahụ ebe ọ na-aga n'ihu na agbataobi ha dịka na Taraba.
Na nkọwa otu n'ime ha bụ Takighir, nkwafu ọbara nke mere nsonso a mere na Ikyon na Agasha  na abala atọ na abali anọ nke ọnwa Eprel; ndị ọchịehi kpara mkpamkpa na Semaka, Asom na Babanruwa na abali atọ nke ọnwa Eprel ebe  ha chetara ndị obodo Udei na Umenger  n'a abalị abụọ nke abụọ Eprel.
"Otu  a ka o siri mee na mpaghara Sengev, Mbakyondo na Mbapa  dị n'okpuru ọchịchị Gwer-West  dịka ndị ọchịehi ji ngwa agha na akpa ike ebe ahụ.
"Na Tsegaase,ha gburu mmadụ abụọ, ebe otu onye na-efu na Zwatema, e gburu mmadụ abụọ na Tse Adeke, otu onye na Tse Adudu, ebe otu onye na-efu na Tsekelefu. Ka ọ dị ugbua anyị amatabeghị mmadụ ole ihe metụtara n'Enger.  N'abali atọ nke ọnwa Eprel, e gburu mmadụ anọ n'Anyebe, otu onye na Mbavihi nke wardụ Tonbo dị n'okpuru ọchịchị Logo local government."
Lee nri 10 ndị ogbenye ọgaranya na-erizi
Mahadum Covenant dara iwu - ọkaiwu
Gịnị butere mkpamkpa n'eme na Kogi?
Ndị omeimu ndị a kwuru na ọdachị ndịa niile mere na agbanyeghị na ndị agha na eme ọsọ Nwamba na steeti ahụ, ma ga n'ihu kwuo na ọ gbara ha gharịị na  ndị agha kwụsịrị 'Ọsọ Nwamba' na-agbanyeghị gbuogbuogbuo nka na-eme ebe ahụ.
Ha kporo oku na gọọmenti ziga ndị agha na obodo ndị nsogbu a na-emetụta.
"Anyi na-akpọ gọọmenti etiti oku ka ha kọwara ndị Benue na ndịị alal Naijiria ihe mere na a kwụsịrị 'Ọsọ Nwamba'  naa Benue ebe ihe na-ebe ka na-ebe.
"Anyị chọrọ ka gọọmenti ziga ndị agha na Benue dịka o kwesịrị ma nwe ebe ndị agha na-anọ na mpaghara ebe ihe ndị a na-eme were rue mgbe nsogbu ga-abịa na njedebe.
"Anyị na-akpọ gọọmenti etiti oku ka o mee ọ gụọ ndị ọchịehị 'ndị oyiegwu ozigbo n'ihi mpụ na imebi ihe ha na-eme. Ndị mba ụwa lee anya ma hụ  ka ndị a si acho ikpochapụ ndị Benue."
Bishọp Kukah sị na mwufu obara na mmebi akụnaụba obodo Naịjiria karịrị akarị.
Bishọp nke Sokoto Katọlik Dayọsis bụ Bishọp Mathew Kukah ekwuola na ọgbaaghara nwere ike ịda na Naịjiria  dịka ime ntụlịaka ndọrọndọrọ ọchịchị nke 2019 nna-abịa nso.
Ọ sị na onweghị ịhe ga eme ka ọgbaaghara aghara ịda na Naịjirịa ma ọbụrụ na akwụsịghị ọgụ na mgba a n'ada ebe niile na Naịjirịa.
Kụkah kwuru nke a na-ozi ya na Africa Report Magazine nke Eprelu.
Bishọp Kukah kwuru na ọ ga ata akpụ ị gbanahụ ọgbaaghara na ntụliaka nke 2019.
N'ọnụ okwu ya, "ọ ga abụ ezigbo ọlụ ebube ma ọbụrụ na ọgbaaghara adaghị na ntụliaka 2019".
'Anyị enweghị okwu ịsa ihe Mama Boko Haram kwuru'
Ọ sịrị na ihe ojiri kwuo nke a bụ maka ọgụ na mgba juru ebe niile na Naịjiria ugbua.
"O metubeghị m n'obi otu a mbụ. Ekpere mụ bụ ka o metu gọọmenti n'obi ịmata ụdị iwe dị ndị mmadụ n'obi".
O kwuru na ọnọdụ Naịjirịa ugbua kwesiri ịna-emetu nwafọ obodo a ọbụla  n'obi.
Kedụ maka ijeri dọla gọọmenti weputere maka nchekwa obodo?
Mgbe Bishọp Kukah na BBC gbaritara ụka anyị jụrụ ya maka nde naịra gọọmenti tinyere na-chekwa obodo.
Bishọp Kukah zara na ihe kacha mkpa abụghị ị me gbanụgbanụ me ihe ga enye aka ị me ntụliaka ọchịchị nke ga eme ka ndị ndọrọndọrọ ọchịchị biwakwa ndụ okeọzụ ka ha si ebe, nke a gaghị abara ndị ha n'achị ụrụ.
Ọ sị na tupu udo abata na Naịjirịa na nkwafu obara ga akwusị kpamkpam.
Bishop Kukah zara na ajụjụ a sị: "Ejighị ego egote udo.
Nụrụ ihe okwuru na ụjụ na asụsụ bekee.
"Ọbụghị ụkọ ego mere na udo adịghị na Naịjirịa, ka ma ọ bụ oke ego dị na obodo a kpatara ya.
"Etinyela otụtụ ego na ndọrọndọro ọchịchị onweghị isi.
"Ya bụ itinye ọtụtụ egọ abụghị nsogbụ, ọkachasị na obodo  ihe niile bụ ego dịka Naịjirịa.
"Gọọmenti etinyela ọtụtụ ego na mmiri, anyị enweghị mmiri. Ha etinyela ọtutụ ego na ọkụ, anyị enweghị ọkụ.
Ihe ga enweta udo na Naịjịrịa abụghị egbe na mgbo."
Ọ gara n'ihu kwuo na ihe ndị ndọrọndọrọ ọchịchị na-eme bụ ka enwe ike mee ntụliaka ọzọ ma ghara ime ihe ga-abara ndị mmadụ uru.
Bishọp Kukah kwuru na ọrụ gọọmenti bụ ime ka ndị a na-achịachị nwee ntụkwasị obi na agbamume.
Mana ọtụtụ ndị Naịjiria enweghị ya.
Ọnọdụ dị otu a na-emebi ọchịchị onyekwụọụche ya anyị nọ n'ime ya.
Kedụ ihe i chere maka ụmụaka Dapchị a tọhapụrụ?
Ihe ahụ rụtụrụ aka ịgosị ka gọọmenti sị ahazị ozi a na ezigara ndị a na achị.
Bishọp Kukah sị na ọbụ ihe mgbagwoju anya na ụdị ihe ahụ mere onweghị onye mara isi ya na ọdụ ya maọbụ ihe kpatara ya bụ ihe.
"Ihe a na-anụ bụ sọsọ asịrị. Ọ naghị enye aka ma ọlị.
"Nke ka njọ bụ na o nwere otu onye aka jị ejị maka okwukwe ya."
Ụdị  ihe a abụghị ihe e kwesiri ị na-anụ na Naịjịrịa ugbua.Ọ jọgbụrụ ụdele ma sịgbụọ nkakwụ."
Ụlọakụ nke dị n'obodo ahụ
Ihu otụ n'ime ụlọakụ ndị a wakporo
Mmadụ karịrị mmadụ iri na ise anwụọla, n'ime ha ndị uweojii itoolu mgbe ndịohi bu egbe wakporo ụlọakụ ruru ise n'obodo Offa dị na Kwara steeti ụbọchị Tọọdse.
Ndị nọ ebe ihe a mere sị na ndịohi ahụ ji ogbunigwe gbawa ebe ụlọakụ ahụ na-echekwa ego mmadu tupu ha-eburu ya pụọ.
Ha kwukwara na ndị a bu ụzọ ga n'ụlọọrụ ndị uweoji gbagbuo ihe niile ha hụrụ ebe ahụ tupu ha gaa ebe ụlọakụ ndị ahụ dị.
Ha gbakwara mbo gbochie ụzọ abụọ batara obodo ahụ si na Ilorin n'Osogbo, obodo ndị agbatobi dị nso n'Offa.
Ọnụ na-ekwuru ndị uweojii steeti ahụ bụ Ajayi Okasanmi (DSP) onye kwuru na nke a bụ ezie kwukwara na ndị omekome ahụ gburu ndị nkịtị asaa.
Ọgbaghara ga-ada na 2019 - Kukah
'Aguleri na Igboukwu abụghị mbido Ndigbo'
Nwoke agbagbuola nwunye na nwa ha
Ihe a wutere ndị mmadụ nnukwu dịka ha gosiri n'elu atụmatụ mgbasa ozi:
BBC Igbo gbara ndị mmadụ ajụjụọnụ gbasara ụfọdụ aha ụtọ ha na-akpọ ndị dị ha n'obi.
Ha kpọpụtakwara aha ụtọ dị icheiche.
Gere ihe ndị a kwuru ebe a.
Onye mere akụkọ a: Chioma Nkemdilim
Ụmụnwaanyị dị ime achọghị ịkwụ ọtụtụ ụgwọ ndị ụlọọgwụ na-ana ha
Ihe ruru ụmụnwaanyị narị abụọ (200) dị ime mere ngagharị iwe n'isi obodo Akure dị n'Ondo steeti ụnyaahụ.
Iji kwuputa etu o siri jide ha n'olu, ụmụnwaanyị ndị a gara n'Ondo State Specialist Hospital mere ka gọọmentị mata na ha achọghị ịkwụ ụgwọ ọhụrụ a na-asị ha kwụọ.
Ha nọchiri ọnụụzọ ụlọọgwụ ahụ ma gbochikwa ndị bịara ịnata ọgwụgwọ ịbata n'ụlọọgwụ.
Ụmụnwaanyị a kwuru na ego a na-ana ha pụtara N25,000 maka ịmụ nwa na nkịtị nakwa N50,000 nke ịmụ nwa site n'ịwa afọ, karịrị akarị.
Offa: ndịohi a na-amara ndị uweojii aka?
Ọgbaghara ga-ada na 2019 - Kukah
Bọọlụ: Gịnị ga-eme na Premiership echị?
Ụmụnwaanyị a kwuru na ha na-akwụbu N1,000 iji denye aha ha maka nyocha ahụ tupu a mụọ nwa nke bekee kpọrọ antenatal, mana ugbua ha na-akwụzị N4000.
Ha kwukwara na ebidoro ịna ha N500 ọzọ maka oge ọbụla ị bịara nyocha antenatal.
Iwe ha bụ na ha anaghị akwụbu ụgwọ iji mụọ nwa karịa N1,000 ahụ oge Olusegun Mimiko nọbu n'ọchịchị, mana ugbua o juru ha anya ụdịrị ego a na-ana ha.
Ihe ndị mmadụ na-ekwu gbasara ya
Akụkọ ndị kachasị mkpa mere taa.
'Social media' nwuru ọkụ maka Aisha Wakil
Aisha Wakil kwuru na Bokoharam ga-atọghapu nwa Dapchi akpọrọ Leah Sharibu
Kamgbe Aisha Wakil kọwachara BBC Igbo n'asụsụ Igbo ka ya ndị oyi egwu a sị akpa,ọtụtụ ndị Igbo na-ekwu uche ha na igwe okwu 'social media'. pia ebe a kị ihụ ya.
France 8 Super Falcons 0
Chikwelu Oparanozie bụ onye ndụ ndị Falcons na ya bụ egwụrụegwụ
Ụmụnwaanyị egwu bọlụ nke Naịjirịa bụ Super Falcons na nke ndị France sọrọmpi enyi na enyi ụnyahụ bụ Fraide.
Ya bụ mpi ha sọrọ kpọrọ ndị super Falcons ihụ ọjọọ site na ịgba ha ọkpụ asatọ chara acha na ọgbọ egwuruegwu MMArena na Le Mans, France.
Gọvanọ Ọbialọ kwuputara mkpa ọdị ịkwado agaumakwụkwọ
Willie Obialo bụ Gọvanọ Anambra Steeti
Gọvanọ Willie Obialo nke Anambra Steeti ekwupụtala mkpa ọdị ịkwalite agụm akwụkwọ na steeti ahụ.
Okwuru nke a ụnyahụ mgbe ọ gara emụme nkwado agụm akwụkwọ nke ndị Onyebuchi Chris Ifediora Foundation kpokobara na Aguleri.
Onye nọchite anya ya na ya bụ emume bụ Joy Ulasi kwuru ọdịghị mma ị hapụrụ nanị gọọmenti ọrụ gbasara agụm akwụkwọ.
Ndị uweojii London akasiela ndị mmadụ obi na London
Agbagburu mmadu 6 na London n'izu gara aga
Na mba ofesi,  ozị sị London erụ anyị ntị sị na-ezipula ndị ụweojii narị atọ na ọgbe ndị omekaome kacha akpa ike.
Egburu mmadụ 6 ma merukwa ụfọdụ ahụ na mpaghara London ụfọdụ n'izụụka gara aga.
EU ekwetala ịkwado agha a na ebuso mpụ ọzọ
Ndị a bụ agba nke abụọ ya EU na akwado agha a na-ebuso ndị omekome na Naịjirịa
Ndị otu European union a ekwuputela mkpebi ha ịkwado agha a na-alụ megide ndị omekataraihepuujọ na Naịjirịa.
Ọnụ na-ekwuru ndị ụlọọrụ United Nations na-ahu maka ọgwụ na mpụ bụ Sylvester Atere
kwuru na nkwado nke a ga erụ afọ 3.
Ihe ndị ọzọ ị kwesịrị ịma taa
Ụmụnwaanyị dị ime emeela ngagharị iwe
Ọgbaghara ga-ada na 2019 - Kukah
Gere akụkọ mere n'ụtụtụ a n'otu nkeji
Iko mba Afrika nke ụmụnwaanyị
Nke a bụ ugboro abụọ ndị France na-emeri ndị Falcons
Ụmụnwaanyị egwu bọlụ nke Naịjirịa bụ Super Falcons na nke ndị France sọrọmpi enyi na enyi ụnyahụ bụ Fraide.
Ya bụ mpi ha sọrọ kpọrọ ndị super Falcons ihụ ọjọọ site na ịgba ha ọkpụ asatọ chara acha na ọgbọ egwuruegwu MMArena na Le Mans, nke France.
Mpi ha sọrọ bụ nke enyi na enyi maka nkwado egwuruegwu ụmụnwaanyị mba Afrika nke 2018.
Ihe a bụ ụkwụ egwụ mbụ onye nkuzi ha bụ Thomas Dennerby nke Sweden tụrụ.
Nke a bụ ugboro abụọ ndị France na-emeri ndị Falcons.
Akụkọ kachasi n'ụtụtụ a: Super Falcons ritere ọkpụ 8
'Social media' nwuru ọkụ maka Aisha Wakil
Ụmụnwaanyị dị ime emeela ngagharị iwe
Nke mbụ bụ na iko mba ụwa nke ụmụnwaanyị nke agbara na Germany na 2011 bụ nke ha ji otu (1 - 0)ọkpụ were merie ha.
France bidoro ozigbo amalitere ya bụ egwuruegwu chawa ọkụ nke bụ na ha chọrọ itiney otu golu na nkeji iri na anọ (nkeji 14) mana Chiamaka Nnadozie ekweghị ekwe.
Okụ ndị France na-acha mịtara mkpụrụ na nkeji nke iri itoolu (nkeji 9) mgbe nwaada Eugenie Le Sommer tinyere ofu n'ọnụgolu.
Mgbe ọ banyere nkeji iri abụọ na isii (nkeji 26) ritere akwụkwọ edo maka arụrụala ọrụsara onye France.
Tupu ezụmike erụọ, France agbakanyela golụ atọ n'ọnụ gola ndị Super Falcons.
Ka anatachara ezumike (nkeji 54 ), Desire Oparanozie yiri ha egwu site na pịawanyere bọlụ dị ọkụ na golu ndị France mana golii ha egweghị ekwe.
Egwu Oparanozie menyere ha pụrụ ha n'anya mgbe onye otu ha bụ Aminata Dilalo tinyere golu ọzọ na ọnụgọlu ndị Super Falcon.
Golu ọzọ nke Gauvin nyere sochiri azụ na nkeji 70 iji mezue ya ọkpụ ise ndị Falcon ji na-ụkwọ.
Ha  kabakwara ahụ imezụ ya ọkpụ asaa tinyere nke Faith Ikidi jị aka ya nye onwe ha bụ nke mezuru ya ọkpụ asaa.
Tupu egwuruegwu ahụ abia n'isi njedebe, Marie-Charlotte Leger gbara mbọ tinye ofu golu ọzọ nke mezuru ya asatọ.
Ụka nne bụ emume ndị ụka Katọlik ji akwanyere ndị nne ugwu n'ụzọ pụrụ iche
Ndị jịkọtara aka ọnụ chịkọba mmemme dị iche iche ịjị wee nwee aṅụrị na ụbọchị ndị nne abịakwala ọzọ.
N'ụka a kara ndị nne  na St Michaels Asata Enugwu, ụbọchị ụka, ndị ụkọchukwu;Fada Callistus Ani na Wilfred Agu kọwara na nne bụ ndị nwere obi umeala ma na ekpokọba ezinaụlọ ha ọnu.
Na Holy Ghost Cathedral dịkwa n' Enugwu, Rev. Fr. Peter Acharakpọkuru ndị nna na ụmụaka ka ha gharakwa iji ndị nne gwuo egwu ma ncha.
Achara toro ndị nne dịka ndị anaghị ekwe ka ọkụ ọbụla a gụnyere ha na-aka nyụọ.
Hilda Dokubo nyere ndị nne ndụmọdụ ise dị mkpa
Frank Edwards : Nne m rere ọgọdọ were kwadọ etimegwu m
O nyere ọmụmatụ sị na ọ bụ ndị nne jị uka, ma na-ahụ na udo na mbawanye dị na ụwa.
Ndị Katolik na Naijiria na-eme ụka nne na-apụta na oge Lent
Ndị nne St. Micheals Asata guzobere mmemme dị iche iche dika, ịkwụ n'ahịrị zọ njem ka ndịagha, asọmpị onye nne ka mma nakwa ịwa achịcha bekee.
Ndị otu ndị nne nke a kpọrọ CWO nke Holy Ghost Cathedral jị aka ha mee mmemme niile dị na ịka ụka tata ka e were mee ya bụ mmemme.
Onyeisi ndị nne Holy Ghost bụ Patricia Achara n'onyeisi ndị nne St Michaels Asata dị n' Enugwu gwara ndị ha ka ha were ụbọchị tata malite ibi ezigbo ndụ nke na ndị agbataobi ha nile ga-ama na ha bụ ezigbo nne na-atụ egwu Chineke.
E jiri ọtụtụ ụzọ sị ọṅụ na mmeme ndị nne
Fada Achara jịkwa ohere ahụ kpere ndi nne na-achọ mkpụrụ nke afọ ekpere ka ha mụta nwa.
Ụka nne bụ mmemme ndị ụka Katọlik na-eme kwa afọ ịjị kwanyere ndị nne ugwu dịka ide jị ụka.
Ụmụnwaanyị dị ime emeela ngagharị iwe
'Mmegbu butere akwa nnwereonwe Ndigbo'
Enwela ọtụtụ ihe mberede n'ogige ngwupụta ọlaedo na Ghana.
Enwela ọtụtụ ihe mberede n'ogige ngwupụta ọlaedo na Ghana.
Ụlọọrụ ebe a na-egwupụta ọlaedọ dị na mpaghara ndịda nke mba Ghana adaala, gbuo mmadụ isii ma merụọ mmadụ abụọ ahụ.
Ihe mberede a mere na Brong Ahafo nke dị kilomita narị anọ na iri atọ (430) site n'isi obodo bụ Accra mgbe a na-agbanwe elu ọwara ochie dị n'ụlọọrụ ahụ bụ nke daara ada.
Ndị nwe ogige ngwupụta ọlaedo ahụ bụ otu ụlọọrụ dị na mba Amerịka akpọrọ Newmont bụ ndị kachasị na mmepụta ọlaedo n'ụwa.
Ndị merụrụ ahụ bụ ndị ọrụ Consar Limited bụ ndị ji ọrụ ị gbanwe elu ọwara ahụ.
Ọnụ na-ekwuchitere ụlọọrụ ahụ bụ Agbeko Azumah kwuru " A na-ekwupụta ọnwụ mmadụ isii, abụọ ndị ọzọ bụ ndị agwọrọla n'ụlọọgwụ ma sị ha lawa mgbe ihe a mechara na satọde."
Ghana na-eme mmemme nnwereonwe ha taa
Onye nọ dịka onyeisiala mba Ghana ewerela oche
Osote onyeisi ụlọọrụ ahụ n'Afrịka bụ Alwyn Pretorius kwuru " Ụlọọrụ Newmont niile nọ na mgbagwoju anya n'ihe mberede a.
Ihe kachasị mkpa ugbu a bụ ikwado ezinaụlọ, ndị enyi n'akwa ndị ọrụ ndị a nwụrụ anwụ."
Ụlọọrụ a akwụsịla ọrụ n'ebe ahụ ma chụpụ ndị ọrụ ya, dịka nyocha ka na-aga n'ihu.
"Ndị uweojii na ndị nọ n'ebe ahụ, e meela ka ndị ọrụ gọọmentị gụnyere ndị na-ahụ maka akụnaụba dị n'ala mara maka nke a," Pretorius kwuru.
Buhari bidoro chiwa Naijiria n'arọ 20155
Onye ndụmọdụ onyeisiala na ihe gbasara ụzọ mgbasaozi ọhụrụ bụ Bashir Ahmad deputara nke a na Twitter.
Nke a ga-akwụsị arụmụka n'ebe dị icheiche ma Buhari ọ ga-azọ ọchịchị ọọ ka ọ bụ na ọ gaghị azọ.
Aka na-achị Kaduna steeti bụ Nasir El-Rufai kwuru na Twitter ya na Buhari kwuru ebumnobi ya n'ọụ̀bakọ ndịisi otu pati APC na-eme ugbua.
A na-etinye ihe ọhụrụ n'akụkọ a mere ugbua mana a ga-egosipụta ya n'uju n'oge nadighị anya. Biko mepegharịa ihuakụkọ a maka akụkọ zuruoke.
Onyeisioche otu na-ahụ maka obodo ndị na-emepụta mmanụ na Naịjirịa nke a kpọrọ, 'Host Communities Producing Oil and Gas, HOSCON, bụ Prince Mike Emuh kwupụtara nke a n'ọgbakọ ndị eze nwere n'Awka, Anambra steeti unyaahụ.
N'okwu ya, Emuh kwuru na gọọmenti etiti etinyela aka n'akwụkwọ banyere ịrụ ụlọọrụ na-esi mmanụ agbịdị iri na steeti iri na otu a na-egwupụta mmanụ.
O gara n'ihu kwuo na a ga-arụ otu n'ime ụlọọrụ ahụ na-esi mmanụ agbịdị na Anambara steeti.
O kwukwara na gọọmenti etiti ga-ewepụta ohere ọrụ 10,000, na steeti ndị na-egwupụta mmanụ nke ndị ntorobịa Anambara ga-enweta ọrụ dị  1,000 n'ime ha.
Gọọmentị Anambara aghọpụtala ndị okpe udo
Obiano achụọla kọmishọna ruru 18
Victor Umeh ebidola ọrụ dịka Sinatọ Anambara Sentralụ
Obi Ọnịcha bụ Igwe Alfred Achebe kelere ya ma kwuo na ndị eze ọdịnaala ga-ewepụta kọmiti nke eze Aguleri, Igwe Christopher Idigo, nọ n'isi ya iji lebenye anya n'ebe a ga-amapụta maka iwu ụlọrụ ne-esi mmanụ agbidi ahụ yana etu a ga-esi họta ndị ntorobịa a ga-enye ọrụ.
Na-agbanyeghị, ndị ọrụ anyị gakwara n'ihụ kpọtụrụ ndị Anambra Steeti ụfọdụ ọnụ n'erụ na-okwu uche ha maka akụkọ a.
Onye mbụ anyị kpọtụrụ bụ ọdeakwụkwọ gọọmenti steeti ahụ bụ Solomon Chukwulobelu.
Chukwulobelu sị na ka ọdị mgbe ahụ na ya agaghị asawu okwu obula maka ya bụ akụkọ maka na ya anọghị na ụlọọrụ mgbe ahụ.
Okwere nkwa na ya ga gwa anyi nke bụ eziokwu n'izuuka ọzọ mgbe ya naruru.
Gọvanọ Willie Obiano nọ n'agba nke abụọ ya dịka onye mbụ na'Anambra Steeti
Asịsa Mitchell n'ihe Mike Emuh kwuru
Onye ọzo anyị kpọtụrụ bụ Mitchelle Onugbolu nke bụ onye ndụmọdụ pụrụiche maka mmekọrịta mmadụ na ibe ya na gọọmentị Willie Obianọ.
Odoziakụ Onụgbolụ sị na ya bụ okwu ga abụ ihe magburu onwe ya ma ọbụrụ na ọ bịa na mmezụ.
Okwuru na ọ teele aka atụwara anya ka gọọmenti etiti kpọ ya bụ okwụ aha.
Mana ọ kara ị da ụda ma ọbụrụ na ya bụ okwụ sị n'ọnụ gọọmenti etiti dapụta.
Mgbe ajụrụ ya ka ọchere na ọ bụghị maka ndọrọndọrọ ọchịchị nke 2019 ka eji pụta kwụọ ọkwụ a.
Nkwa asaa Buhari kwere na ihe o mere
Ịhe ndị Naijiria na-ekwu gbasara nkwupụta Buhari
'Wepụ aha IPOB dịka 'otu oyiegwu'
Ọ bụ ihe ịtụ n'anya na agabanyeghi na Ijeoma enweghi ejima na be ha, ọ mụrụ ejima atọ.
Mana ihe bụ nsogbu bụ na kamgbe ọ chọpụtara na ime ya bụ ime ejima atọ, ọ hụbeghi di ya.
N'okwu ya; "oge m hụrụ ya anya ikpeazụ bụ n'ọnwa Disemba.
Nsogbu dị n'etiti ndị ọchịehi na ndị ọrụgbo na-emetụta ikọpụta ihe oriri
Otu na-ahụ maka ikike ruru onye bụ nke akpọrọ "Coalition on Conflict Resolution and Human Rights in Nigeria" kwuru mmadụ ruru puku abụọ anwụọla ka puku na puku ọzọ agbala ọso ndụ maka nsogbu ndị n'etiti ndị na-achị ehi na ndị ọkọ ugbo.
Ndị a kwuru ihe a n'akwụkwo nyocha ha depụtara ụbọchị Monde.
Dịka onye ntaakụkọ BBC bụ Chris Ewokor sị kọwa, otu a kwuru na ha nwetara ọnụ ọgụgụ a site na ịgụkọ mmadụ egburu, ụlọ na ihe ndị ọzọ emebiri na ihe so ya ọgụ dị n'etiti ndị ọchịehi na ndị ọrụgbo banyere ala na mmiri.
Otu ahụ kwuru na ọgbaghara ndị a metụtara steeti ndị dị na etiti ugwu Naijiria dịka Benue, Taraba, Plateau, Kogi na Nasarawa; nke mere ka ndị ọchịchị wezuga iwu Naijiria n'ụsọ iji gba mbọ nchekwa na mpaghara ndị ahụ.
Okwu mwakpo ndị ọchị ehi a ga-ebi ebi?
Ndi agha Naijirịa agọrọla isi ha
Akwụkwọ nyocha ahụ gosikwara na e wezuga ọgbaghara dị n'etiti ndị ọchịehi na ndị ọrụgbo, ndị ohi kwanyere ahụ na nsogbu nchekwa e nwere were na-egbu mmadụ ma na-ezu ohi n'ọtụtụ ime obodo.
Ka ọ dị ugbua, e zigala ndịagha na mpaghara ndị nwere nsogbu a metụtara, ebe ha nwụchigara ụfọdụ.
Mana mwakpo ka na-aga n'ihu n'ọtụtụ ime obodo.
Anambara esonyela na steeti na-eme mmanu
Nkwa asaa Buhari kwere na ihe o mere
Ipob: Mpụtagharị Buhari ga-enye anyị Biafra
Jimoh Moshood dịka ọ na-egosị ngwaagha ndị akpachiri
Jimoh Moshood dịka ọ na-egosị ngwaagha ndị akpachiri
N'ọnwa Febụwarị onyeisi ndị uweojii bụ Ibrahim Idris nyere ndị kọmishịọna ndị uweojii Steeti niile iwu ka ha kpachie egbe, mgbọ nakwa ngwaagha nke dị n'aka ndị nchekwa ọdịnaala, ndị na-achị ehi, ndị ọrụ ubi na ndị nille na-eji ngwagha n'ụzọ na-ezighị ezi.
N'ihi nke a, ndị ọrụ ọtawaike nke ndị uweojii hiwara malitere ọrụ n'ịchịkọta, ịkpachị nakwa nweghachị ngwaagha, egbe na mgbọ nke dị n'aka ndị na-ekwesighị ekwesi gụnyere ndị omeka ome.
Ha mere nke a site na i nyocha, na nzaacha ebe nzuzo dị icheiche e zoro ngwaagha ndị ahụ site n'akụkọ kepukepu ha nụrụ.
Egbe akpọrọ GPMG (General Purpose Machine Gun) dị abụọ
Egbe akpọrọ AK47 dị otu narị na iri na anọ
Egbe akpọrọ SMG dị asatọ
Egbe ndị ọzọ dị icheiche dị narị atọ na otu.
Ngwaagha niile a dị narị anọ na iri abụọ na ise, agbanyeghị na-agbatị kwuola ohere enyere ndị mmadụ ịwụsa ngwaagha ha n'aka ndị uweojii rue ụbọchị iri abụọ na otu.
E hịwara mkpachị na mkpochapụ ngwaagha ndị a iji nyere ndị uweojii aka igbochi ọgụ dị n'etiti ndị ọchị ehi na ndị ọrụ ubi, ntọọrọ mmadụ, izu ohi, iyi ndụ egwu na ihe ndịọzọ.
Mgbọ egbe dị icheiche so na ngwaagha ndị akpachiri
Dịka ọ ka na-aga n'ihu, ndị uweojii agwala ndị mmadụ ka ha mee ka ndị uweojii mara maka onye ọ bụla ji ngwaagha n'ụzọ na-ezighiezi nke megidere iwu 'Firearms Act'.
"Ndị uweojii a naghị ala azụ na nkwa ha ichekwa ndụ na akụnaụba ndị mmadụ na Naịjirịa" Jimoh Moshood bụ onye na-ahụ maka mmerikọta ndị uweojii na ndị ọdịnala kwuru.
Ndi uwe ojii anapụla ndị orụ nche ngwọ agha
Kpọghachite ndị uweojii - Ibrahim Idris
Ụmụ Igbo chị ọkụ n'asọmpị Commonwealth
Mohammed Salah nyere aka n'ime goolu iri ise Liverpool nyere n'afọ a
N'asọmpị Champions League ụnyahụ Liverpool meriri Man City ọkpụ abụọ mana ha satara otu.
Liverpool ji mmerị nke a ruo ọkara-ikpeazụ n'asọmpị iko Champions League nke mbụ n'ime afọ iri.
Na mkpakọ akara ha niile, Liverpool meriri Man City ọkpụ ise mana ha satara otu.
Etu Man Utd si napụ Man City ike
Asọmpi Commonwealth: Naịjirịa agafeela na tenisi
Afọ 2007-08 bụ ikpeazụ Liverpool ruru agba nke anọ n'asọmpị Chamions League
Gabriel Jesus bụ onye nyere goolu nke mbu n'ime nkeji abụọ nke mbụ n'asọmpị a.
Ọ bụ n'ọkara nke abụọ, na nkeji iri ise na isi n'egwuregwu ahụ ka Mohammed Salah bụbụ onye ha na-akpọ onye anwansị nyere goolu nke mbụ nke otu Liverpool.
Roberto Firmino nyere Liverpool goolu nke abụọ na nkeji iri asa n'asatọ.
Liverpool ha nwere ike iburu iko asọmpị Champions League?
Ndị ogbubọọlụ chụrụ Pep Guardiola n'ọgbọ egwuregwu n'asọmpị a makana ọ na-abara ha mba
Mmeri nke a enyeela Liverpool obiisiike na ha nwere ohere iburu iko a.
Ndị ọkachamara n'ihe gbasara bọọlụ ekwuola na ndị na-agba n'ihu n'otu Liverpool nwere ike iyi ndị otu ndị ọzọ fọrụ na Champions league nnukwu egwu.
Ugbua, ọ dịka na Real Madrid na Bayern Munich nwere ike iso Roma na Liverpool n'ime ndị otu ọkpụ abụọ.
London: ụmụ ntorobia itoolu anwụọla
Anambara esonyela na ndị emepụta mmanụ?
Nkwa asaa Buhari kwere na ihe o mere
Kọmishọna ndị uweojii na Legos steeti bụ Edgal Imohimi kwuru na ha ebelatala ike ndị otu badoo na-akpa n'Ikorodu
Kọmishọna ndị uweojii na Legos bụ  Edgal Imohimi kwuru na e nwere ijiegbeezu 1315, mwakpo ndị otu nzuzo 359, nakwa ntọ  392 na steeti ahụ n'afọ anọ.
Imohimi, onye kwupụtara nke a na ọgbakọ nchekwa nke Legos steeti nke e mere na Legos kwuru na a nwụchiri ọtụtụ a na-enyo enyo na ha bụ ndị omekeome, ebe ikpe ha ikpe ka na-aga n'ihu.
O kwuru na ndị uwe ojii belatara ike ndị otu nzuzo a kpọrọ 'badoo,' akpa na mpaghara Ikorodu nakwa ndị isiekewọnwụ n'obodo dị na ikpere mmiri na steeti.
Ngwaagha ndị uweojii napụtara ndị mmadụ
Melaye chọrọ ịgba onyeisi uweojii akwụkwọ
London: ụmụ ntorobia itoolu anwụọla
O kwuru na ọ bụ nkwado ngwa ọrụ sitere na enyemaka nke gọọmentị Legos steeti mere ka ndị uwe ojii nwelie ike ime nke a.
O kwukwara site na enyemaka ndị nchekwa obodo na njikọaka o hibere kemgbe ọ malitere ọrụ na steeti ahụ.
Ọ kpọrọ oku ka agawanye n'ihu inwe ọrụ nchekwa gbanyere ụkwụ na nchọpụta nakwa enyemaka ndị eze ọdịnala nakwwa ọzụzụ ndị ọrụ nchekwa ka ọrụ ha were na-aga siririwerere.
Ndị Fulani na-achi ehi egbuola mmadụ 2,000
Nkwa asaa Buhari kwere na ihe o mere
Akụkọ ndị kachasị mkpa mere taa n'ichafu:
Achuzia, otu n'ime ndị ndu agha Biafra nwụrụ ka ọ gbara afọ iri itoolu
E mere abalị ncheta ikpeazụ nke dike Biafra bụ kọnel Joseph 'Hannibal' Achuzia n'Enugwu ụnyaahụ.
A na-akwadokwa ime ọzọ n'Owere nakwa Asaba, taa na echi, tupu elie ya n'ụbọchị Satọde.
Cheta na Achuzia nwụrụ ụbọchị 26 nke ọnwa Febụwarị 2018, ka ọ dị afọ 90.
Kọmishọna ndị uweojii na Legos steeti bụ Edgal Imohimi kwuru na ha ebelatala ike ndị otu badoo na-akpa n'Ikorodu
Kọmishọna ndị uweojii Lagos steeti bụ Edgal Imohimi, kwuru na site n'afọ 2014 ruo ugbua, Legọs enwetala ọtụtụ okwu gbasara ndị omekome.
O kwuru na e nwere mwakpo ndị ojiegbeezu otu puku, narị atọ na iri na ise, (1315) nke ndị otu nzuzo narị atọ na iri ise na itoolu (359), nakwa ntọ narị atọ na iri itoolu na abụọ (392) na Legọs n'ime afọ anọ.
Legos nwere ijiegbezu 1315, ntọ 392
Anambara esonyela na ndị emepụta mmanụ?
Liverpool awụọla Man City n'ala
Mark Zuckerberg bidoro Facebook n'afọ 2004
Onye nwe Facebook bụ Mark Zuckerberg, arịọla mgbaghara maka ịhapụ ka ndị ụlọọrụ Cambridge Analytica na ụfọdị ndị ọrụ na mba Rọshịa were Facebook mee ihe masịrị ha.
O kwuru nkea ka ndị sineeti Amerịka gbara ya ajụjụ ọnụ maka ihe gbasara ihe ndekọ (data) ndị mmadụ.
Afọ 2007-08 bụ ikpeazụ Liverpool ruru agba nke anọ n'asọmpị Chamions League
Ndị otu AS Roma nyụrụ Barcelona anya ka ha ji mkpokọta ọkpụ anọ asatara otu (4-1) gbapụ ha na Champions League.
Ebe Liverpool ji mkpokọta ọkpụ ise asatara otu (5-1) gbapụ Manchester City n'otu asọmpi ahụ.
Gere akụkọ ndị a n'otu nkeji.
Ụmụ Naịjirịa ekwupụala uche ha gbasara nkwupụta onyeisiala Buhari na ya ga-azọ ọkwa onyeisiala ọzọ n'afọ 2019.
Akụkọ ndị kachasị mkpa mere taa n'ichafu:
Ọnụọgụgụ Naịjirịa na-achụ nde narị abụọ
Akụkọ apụtala na ọnụọgụgụ Naịjirịa chọrọ iru mmadụ nde nari abụọ.
Nke a bụ ọnụọgụgụ ọhụrụ otu na-ahụ maka ọnụọgụgụ na Naịjirịa bụ National Population Commission wepụtara.
Nke a ga-eme Naịjirịa mba asaa kachasị n'ọnụọgụgụ n'ụwa niile.
Akụkọ kachasi taa: Ipob nabatara Buhari 2019
Akpụpụla onye Denmark gburu nwunye ya na nwa ya na Legos ụlọikpe
Akpụpụla Peter Nielsen ụlọikpe dị na Lagos
Ọ bụ nwoke onye Denmark gburu nwunye ya Zainab na nwa ya nwaanyị ya akpọrọ Petra dị afọ atọ na Legos.
Ụgbọelu ndị agha Algerịa kpọkasịrị taa.
Ihe ruru mmadụ 257 anwụọla n'ihe mberede ụgbọelu ndịagha mere taa na mba Algeria.
Ndị ọrụ mịnịstrị na-ahụ maka nchekwa n'Algeria kwuru na ndị ahụ nwụrụ nọ n'ụgbọelu na-ebu ndị agha tupu ụgbọelu ahụ akpọkasịa taa.
N'asọmpi Uefa champịọns ụnyaahụ, ihe ịtụ n'anya mere Barcelona mgbe ndị Roma gbapụrụ ha n'asọmpi Uefa champịọns.
Ndị Barcelona jiri ọkpụ anọ asatara otu merie Roma n'ụkwụ mbụ nke asọmpi ahụ, ebe Roma n'ihe iju anya jiri ọkpụ atọ chara acha merie ma gbapụ ha.
Ajụjụ a bụrụ, ihe mere ndị Barcelona onwere ike ime ndị Real dịka ha ga-ezute ndị Juventus n'abalịa.
N'aka nke ọzọ, Bayern Munich ga-ele ndị Sevilla bụ ndị ha jiri ọkpụ abụọ asatara otu merie n'ụkwụ nke mbụ ọbịa n'ụkwụ nke abụọ taa.
Gere akụkọ ndị a n'otu nkeji.
Nwaanyị mụrụ ejima atọ mana ọ maghị ebe di ya nọ kamgbe ọnwa Disemba afọ 2017.
Nkwa asaa Buhari kwere na ihe o mere
'Wepụ aha IPOB dịka 'otu oyiegwu'
Dokịnta atụọla ụmụnwaanyi 11 ime
Ka ndị Saụt Afrịka na-akwanyere Winnie Madikizela-Mandela busoro ịkpa oke agbụrụ agha ka ọ nwụrụ n'afọ 81, BBC na-egosi ihe mere na ndụ ya.
Ndị ọrụ Kamerun kwuru na Arcangeline Fouodji Sonkbou bụ onye na-ebuli igwe so na ndị egwuregwu na-efu
Ụnyaahụ bụ ụbọchị 11 n'ime ọnwa Maachị, ndị otu mba kamerụn kwuru na ha na-achọ ndị egwuregwu ha a ruru 8 so ga Australia maka egwuregwu Commonwealth.
Ha kwukwara na ọ dịka ndị a "gbafuru" ma kwuo na ha agwala ndị uweojii mba Australia maka ihe a mere.
BBC Igbo kpọrọ ndị egwuregwu dị icheiche maka ị chọpụta ihe mmere ọtụtụ ndị egwuregwu na-agbafụ oge niile ha gara ala bekee maka i so n'asọmpị egwuregwu ọbụla.
Asọmpi Commonwealth: Ndị Cameroon 8 'agbafuola'
Madrid na Bayern abaala ọkara-ikpeazụ
Asọmpi Commonwealth: Naịjirịa agafeela na tenisi
Onye ọgba bọọlụ Super Eagles n'oge gara aga bụ Emmanuel Babayero gwara BBC na ihe a na-eme maka ndị a ahụghị ala nna ha n'anya.
Mmadụ asatọ n'ime otu ndị Cameroon ka ha na-achọ achọ
N'ọnụ okwu ya: "gọọmentị ala dị icheiche n'Afịrịka kwesiri ị na tinye n'ime obi ndị mmadụ ihunanya gbasara ala ha."
Mana Enefiok Bassey bụ onye nkuzi ndị obu igwe nwere atụmatụ ọzọ ọ sị bụ ihe patara ihe a.
O kwuru n'ugbua ndị egwuregwu n'Afịrịka na-ata ezigbo ahụhụ.
Bassey kwuru na: "ọtụtụ n'ime ndị egwuregwu a enweghị ego ị rị nri ọbụla, ya mmere oge ọbụla ha nwere ohere ị ga ala bekee maka egwuregwu ọbụla ha na-agbafu."
Usoro dị mma ị ga-esị eme ya
Otu onye na-agbasa ozi gbasara ihe egwuregwu bụ Niran Adesanya kwuru na onye egwuregwu ọbụla chọrọ ịnọchite anaya mba ọzọ, nwere ike ime ya site na n'usoro igafe nke Bekee kpọrọ "defection".
Adesanya kwuru na: "ihe a ga-abụ nkwerikọta otu egwuregwu ala ha na ala ndị ọzọ nwere. Ọ ga-abụkwa nke a tinyere aka n'akwụkwọ. Ihe a bụ ihe ha na-eme eme."
Obiano ga-eme ụlọ agha Ojukwu ebe nkiri
Buhari adọtịala ụbọchị nkwupute ihe onye nwere
Joe Achuzia sọ na ndị ndu ndị agha Biafra nke a lụrụ bido n'afọ 1967 rue afọ 1970
Mgbe akụkọ ọnwụ onye agha Biafra ma bụrụkwa dike ndị Igbo bụ Joe Achụzia batara n'obodo,owutere ọtụtụ mmadụ mana ha kasiri onwe ha obi maka ụdiri ndụ o biri.
Tumadị na imee ka ndị Igbo nwere onwe ha.
Nnia Nwodo bụ onye isi Ohaneze ndị Igbo gwara ụmụ dike Biafra bụ Joe Achuzia ka ha gbaa mbọ hụ na ha soro nzọụkwụ nna ha.
O kwuru nke a ka e mere emume ncheta ikpeazụ Achuzia n'Asaba ụnyaahụ.
Joe Achuzia: Ihe ị na-amaghị maka ya
Ebidoola akwamozu Kọnel Joe Achuzia
Nwodo gwakwara ndị Igbo na ike agwụla ha n'ime ndọrọndọrọ maka ị nweta ọnọdụ ọma n'ala dimma ebe ndị obodo ahu ga-enweta ikike nhataha n'agbanyeghị ebe ha si.
O kwuru na ha mee nke a, na ọ ga bụ nnukwu nkwanye ugwu dinyere Achuzia.
Akụkọ ndị ọzọ ga-amasị gị:
Obiano ga-eme ụlọ agha Ojukwu ebe nkiri
'Wepụ aha IPOB dịka 'otu oyiegwu'
Ipob: Mpụtagharị Buhari ga-enye anyị Biafra
Akụkọ ndị kachasị mkpa mere taa n'ichafu:
Taa bụ ncheta afọ anọ atọọrọ ụmụakwụkwọ Chibok
N'ụbọchi taa, Naịjirịa na otu dị iche iche na mba ụwa niile dịka UNICEF, BBOG na-echeta afọ anọ atọrọ ụmụ akwụkwọ Chibok dị narị abụọ na iri asaa na isii.
Cheta n'abalị iri na anọ nke ọnwa Epurelu n'afọ 2014 ka ndị Boko Haram tọọrọ ụmụaka ndị a n'ụlọ akwụkwọ ha dị na Chibok nke Borno Steeti.
Atọọrọ ụmụakwụkwọ Chịbok n'abalị iri na anọ nke ọnwa Epurelu n'afọ 2014
Ndị Afara Ukwu Ibeku, Abia Steeti Ahụbeghị onye Eze ha
Praịm mịnịsta ọdịnala nke Ụmụobasi,Isiama Afara Ukwu bụ Chiemelam Odoemelam etiela na mkpu na ndị obodo ha ahụbeghị onye Eze ha bụ Isreal Okwu Kanu nna onye ndu Ipob bụ Nnamdi Kanu.
Ọ rịọrọ ka ndị ji ya na ezinaụlọ ya kpọpụta onye Eze ha ma ọ dị ndụ ma ọ  ọnwụrụ anwụ
Ndị agha Naịjirịa wakporo ezinaụlọ Obieze Eze Isreal Okwu Kanu bu nna Ipob bụ Nnamdi Kanu
Oruola afọ anọ eji tọrọ ụmụaka Chibok
Trump akatọọla ogbugbu ndị mmadụ na Sirịa
Ụmụ Igbo chị ọkụ n'asọmpị Commonwealth
Mba Amerịka, Uk na Fransị atụọla ogbunigwe na mba Sirịa
Mba Amerịka , United Kingdom na Fransị agbakọtala aka ọnụ tụọ ogbunigwe n'ụlọọrụ ebe a na-eme ngwaagha kemịkal na mba Sirịa, maka mwakpo ha jiri ngwaagha  ahụ mee n'obodo Douma.
Ogbunigwe a gbara n'isi obodo Sirịa bụ Damascus, nakwa obodo abụọ ọzọ dị na mpaghara Homs.
Ogbunigwe mịzaị mba Fransị dịka ọ na-efepụ
N'abalị ụnyaahụ, ụmụ afọ Naịjirịa zakọọrọ nrite ọlaedo anọ nke mere ya ọlaedo asatọ ha nwetarala n'egwuregwu commonwealth.
Naịjirịa bụ ndị abụọ kachasị enweta ihe nrite na Afrịka ma agụpụ mba Saụt Afrịka.
Ụmụ Naịjirịa na-anọchite Naịjirịa n'egwuregwu ahụ
Gere akụkọ ndị a n'otu nkeji.
Ihe onyonyo a gosiri ahụhụ ndị ụmụaka bụ ụmụ ndị China na-ata na Ghana.
Akụkọ ndị kachasị mkpa mere taa n'ichafu:
Gọọmenti Etiti:  Anyị anụbeghị akụkọ maka ọnwụ ụmụakwụkwọ Chibok
Ụfọdụ ụmụakwụkwọ Chibok atọghapụrụ n'agbụ na-agụzị akwụkwọ na mahadum dị n'Amerịka
Gọọmenti etiti agọnarịla akụkọ Ahmed Salkida wepụtara nke kwuru na ọ bụ naanị mmadụ iri na ise n'ime ụmụakwụkwọ Chibok otu narị na iri na abụọ eji eji ka dị ndụ
Onye ndụmaọdụ onyeisiala na mgbasa ozi bụ Malam Garba Shehu kwupụtara nke sị na aka Ahmed Salkida adịghị na mkparịta ụka ịtohapụ ụmụaka ndịa.
Nwaanyị zutere ọnwụya n'akwamozu ọ gara n'Enugwu Steeti
Ọnụ na-ekwuchitere ndị uweojii n'Enugwu bụ Ebere Amaraizu kówara na ndị uweojii na-enyocha ihe mberede ahụ mere
Ihe mgbawa obi emela mgbe onye bịara ịkwa ozu soro ozu laa mụọ. Otu nwanyị akpọrọ Ngozi Eze zutere ọnwụya  dịka otu nwoke otu nwoke bụ Daniel Chukwu jiri egbe gbagbuo ya n'amaghị ama.
Nke a mere na Amanato mburumbu dị na Nkanu west nke Enugwu Steeti.
Oruola afọ anọ eji tọrọ ụmụaka Chibok
Mba Amerịka, UK na Fransị awakpola Sirịa
Ụmụ Igbo chị ọkụ n'asọmpị Commonwealth
Donald Trump adọọla Gọọmentị mba Sirịa aka na ntị
Gọọmenti mba US mechiri n'izu gara ga maka na ndị sineti akwadoghi bọjetị ha
Onyeisiala mba Amerịka bụ Donald Trump adọọla ndị gọọmenti Sirịa aka na ntị na ha ndị na njikere ịtụ ogbunigwe  ọzọ ma ọ bụrụ na o sepụghi aka n'iji ngwaagha kemịkal awakpo ndị mmadụ.
Ebe gọọmenti mba Sirịa ekwuola na aka ha adịghị na ngwaagha Kemịkal na ọ bụ ndị agha nnupiisi boro ha ebubo ime mwakpo ahụ.
Hawkins gara inweta ọlaedo ma ọbụrụ na ọ gbara ọsọ rue n'isi
Ohere irite ọlaedo n'ịgba ọsọ ikeagwụnwamkpị n'egwuregwu Commonwealth akwala otu nwoke bụ Callum Hawkins nwafọ Scotland.
Hawkins dara n'ala ugboro abụọ dịka ọ fọdụrụ nkeji abụọ ka o merie n'ọsọ ahụ nke mere onye ọzọ jiri rite ọlaedo ahụ.
Gere akụkọ ndị a n'otu nkeji.
N'ihe nkiri a, Sịnetọ Enyinnaya nke Abia Steeti kwuru na ndị ọchị ehi chọrọ ị napụ ụmụ afọ Naịjirịa ala ha n'ike
Muhammadu Buhari gara njem ọrụ na Lọndọn
Dịka ọnụ na-ekwuru onyeisiala bụ Femi Adesina si kọwa: "Onyeisiala Naijiria bụ Muhammadu Buhari ekwuola na e lee anya n'ọnọdụ ọchịchị ya kwudoro n'ala anyị, na enweghị ego e dowere, e mefuchara akụnaụba anyị, ọ gbaliịkwaranụ."
Adesina sị na Buhari kwuru nke a na Londọn oge ọ nabatara otu ndị nkwado ya nọ na mba ofesi nke a kpọrọ,"Buhari Diaspora Support Organization' na bekee nke onye ndu ha bụ Charles Efe Sylvester.
Buhari kwụrụ n'ọbụ ndị ajọ mmadụ kwariri akụ ala Najiria ma mee ka ndị obodo anyị daa ogbenye.
Mana okwu a  Buhari kwuru kpara ọtụtụ ndị Naijiria iwe nke ha gosiri na sochal midia:
Onyeisiala na-ekwu na ya gbalịrị, mana mmadụ a na-elele onwe ya ule?
O mezuru nkwa ya na otu pati ya bụ APC kwere ndị Naijiria nke ha gbadoro ukwu were tunyere ya votu n'afọ 2015?
Kedụ ihe o merela ha n'ime nkwa ndị o kwere?
Buhari: Aga m azọ ọchịchị 2019
Isiokwu di n'akwụkwọ Obasanjo degara Buhari
BBC Igbo lenyere anya n'asaa n'ime nkwa o kwere iji tulee ndị o mere na ndị o meghị:
Ihe o mere: EFCC napụtara ọtụtụ mmadụ e boro ebubo mmerụaka nnukwu ego na ụlọ mana o nwebeghị onye ụlọikpe mara ikpe maka mmerụka.
Onyeisiala na nzukọ ndị isi otu APC mere ụbọchị Monde ebe ọ nọ kwupụta na ọ ga-azọ ọchịchị ọzọ n'afọ 2019
N'aka nke ọzọ, ndị pati ndị ọzọ na-ebo Buhari ebubo na ọ bụ sọsọ ndị esonyeghị na pati ya ka a na-anwụchi maka mmerụaka.
2. Ibuso Boko Haram agha iji nwe ezi nchekwa
O belatara mkpamkpa Boko Haram ma nata ha obodo ndị ha kpaara dịka nke ha.
N'aka nke ọzọ, nchekwa obodo ka na akpụ afọ n'ala n'ihi na ndị Fulani na-achị ehi egbuola ọtụtụ mmadụ n'ọgbaghara dị na-etiti ha na ndị ọrụugbo.
3. Inye ọrụ dị 720,00 kwa afọ
Ihe o mere: Kama inye ọrụ dịka Buhari siri kwe na nkwa ma rotekwara ndị mmadụ oge ọ biara na Legos nsonso, a chụrụ mmadụ ruru nde anọ n'ọrụ.
4. Imachi ndị ọrụ gọọmenti ịga mba ofesi maka ọgwụgwọ ọrịa
Ihe o mere: Buhari amachighị ya dịka osi kwe na-nkwa, kama, ya onwe, na nwa ya nwoke bụ Yusuf gara mba ofesi maka ịnata ọgwụgwụ.
5.  Otu nri n'ụbọchị maka ụmụaka Prịmarị nke gọọmentị
Ihe o mere: E bidola atụmatụ a na nanị steeti iri na anọ: Anambara, Enugwu, Oyo, Osun, Ogun, Ebonyi, Zamfara, Delta, Abia, Benue, Plateau, Bauchi, Kadụna na Taraba.
Mana ụfọdụ ndị ọrụ obodo kwụụru onwe ha sị na N70.00 maka otu nrị anaghị enye nri nwere isi.
6. Ịrụ mahadum nka nna ụzụ isii
Ihe o mere: A rụbeghị ọbụladi otu.
7. Ime ọkụ latrik ka ọ gbalite rue 20,000 megawat n'afọ anọ
Nke a bụ maka iji mee ka ọkụ na-adị mgbe niile.
Ihe o mere: Dịka Mịnịsta na-ahụ maka ọkụ bụ Babatiunde Fashola siri kwuo,Naijiria enwetarula 7000 megawat.
Ipob: Mpụtagharị Buhari ga-enye anyị Biafra
'Wepụ aha IPOB dịka 'otu oyiegwu'
Ezenwaanyị mba Britain gara India n'afọ 1997
Ka ndị mba Commonwealth na-eme nzụkọ, lee ihe asaa ị maghị maka ọgbakọ a.
1) Otu ụzọ n'ụzọ atọ n'ime mmadụ niile nọ n'ụwa bi n'ime mba Commonwealth dị icheiche
Ihe ruru mmadụ ijeri 2.4 n'ime mmadụ ijeri 7.4 n'ụwa niile bi na mba ndị Commonwealth. Ụfọdụ ha erụbeghị afọ iri atọ.
Mba kachasị n'ọnụọgụgụ bụ mba India nke mezuru ọkara ọnụọgụgụ a.
2) Mba Britain achịghị ọtụtụ n'ime ha n'oge gaara aga
Belgium na Germany chịrị Rwanda mana UK achịghị ha
Rwanda na Mozambique banyere n'afọ 2009 na 1995 ma o nweghị nke mba Britain chịburu.
O nwekwara ndị sị n'otu a pụọ: Robert Mugabe kpọpụrụ ala Zimbabwe n'afọ 2003, a chụpụrụ Pakistan n'afọ 1999 ma nabatakwa ha mgbe afọ anọ gachara. Mba South Afịrịka pụrụ mgbe a katọrọ oke ha na-akpa n'etiti ndị ọcha na ndị ojii
Mba ikpeazụ pụrụ na Commonwealth n'afọ 2016 bụ Maldives.
3) Ezenwaanyị Britain na-achị mba iri n'isii n'ime ọgbakọ a
Ọtụtụ mba Commonwealth bụ Repọblịk, sọsọ isii n'ime ha Lesotho, Swaziland, Brunei Darussalam, Malaysia, Samoa na Tonga nwere eze nke ha.
Tonga nwere eze nke ya bụ Tupou VI (etiti)
Mba ndị Commonwealth mezụrụ otu n'ime ọkara anọ ala dị n'ụwa niile.
Mba kachasị bụ Canada. India na Australia hịkwara nne mana ọtụtụ n'ime ha dị obere dịka Nauru, Samoa, Tuvalu na Vanuatu, na Dominica kwa.
5) Ọ gbanwela aha ya mbụ
Ndị ọchịchị Commonwealth nwekwara nzụkọ n'afọ 1969
Ọgbakọ Commonwealth a bụ nke ọhụrụ a gbanwere n'afọ 1949 mgbe e wepụrụ "British" na aha ya.
Sọsọ mmadụ abụọ chịrị otu Commonwealth ahụ mana ọ bụghị kwa ihe nna na-enye nwa ya mana a na-atụ anya na nwaeze Charles ga-arịgo ọkwa ọchịchị a mgbe ọ bụrụ eze.
Mba ndị bidoro otu na mbụ bụ Australia, Canada, India, New Zealand, Pakistan, South Africa, Sri Lanka na mba Britain.
6) Mba Britain ka nwe ahịa kachasị...
India nwereike ị gafe UK n'afọ a.
GDP achịkọtara ọnụ ndị mba 53 a ruru $10tn (£7tn). O fọdụrụ obere ihe ka ya na nke China ha nhata nha, ebe nke ha bụ ($11tn, £7.7tn).
7) Commonwealth dị karịa otu.
Commonwealth nke mba nwere onwe nwere nzụkọ na Minsk, Belarus
Echezọna ngalaba ndị mba French na Commonwealth mba ndị nwereonweha a kpọrọ CIS na-aha ịchafụ mba ndị Soviet ochie bidoro n'afọ 1991.
'Sọ ndiohi ga-abụnwu onyeisiala Naịjirịa'
Chibuike Josh Alfred, bụ onye ejiri Josh2Funny mara, gwara BBC na kamgbe o bidoro mewe ihe ịkpachọchị n'instagram,ihe dị iche adila.
O gwakwara anyị ihe mere o ji agụgharị egwu ndị mmadụ n'ụzọ na-atọchị.
Amarachi Atama bụ nwaada Igbo ama ama na-agba mbọ maka nchekwa asụsụ Igbo makana ọ chọghị ka ya bụ asụsụ larie.
Ọ gwara BBC Igbo mkpa ọ dị iji hụ na asụsụ Igbo kwudosiri ike.
Onyeisi sineti bụ bukola Saraki anọghị oge mwakpo ahụ mere
Akwụkwọ iwu ahụ nke chọrọ iwegharị usoro ntuliaka kwadoro ịgafe agba ọgụgụ nke abụọ na sinetị mana o nwere ọgbatauhie dịka ọtụtụ ndị omeiwu rụtụrụ aka n'akụkụ dị icheiche n'akwụkwọ iwu ahụ nke ha kwauru nwere ntụpọ.
Ndị omeiwu ahụ kwekọrịatara ka ahapụgodi yabụ iwu ma gwa otu kọmịtị na-ahụ maka ntuliaka ka ha wepụ akụkụ ebe ndị ahụ na-edoghi anyị nke mere na onyeisiala Muhammadu Buhari ebinyeghi aka na ya.
Akụkụ ndị onyeisiala kwadoro, a ga-eweghachiri ya ka o binye ya aka.
Etu ndị Sinetọ si agbari ego Naijiria
A nwụchiela sinetọ Ovie Omo-Agege
Buhari gara njem ọrụ na London kemgbe izu gara aga
Ndị ntorobịa Naijiria gosiri iwe ha n'ihe onyeisiala bụ Muhammadu Buhari kwuru n'ọgbakọ Commonwealth e nwere na Westminister, Lọndọn, ụbọchị Wenesde ebe o kwuru na ndị ntorobịa Naijiria adịghị ike ọrụ.
Buhari sị: "Pasentị iri isii n'ime mmadụ dị nde 180 n'ọnụọgụgụ, erubeghị afọ iri atọ ọtụtụ n'ime ha agabeghị akwụkwọ, ha na-ekwu na Naijiria bụ mba na-emepụta mmanụ ya mere na ha ga-etukwuru ala na enweghị ihe ha na-eme, ma na enweta ebe obibi, nleta ahụike na agụmakwụkwọ na-e akwụghị ego ọbụla."
Mana okwu ahụ kpasuru ọtụtụ ndị ntorobịa iwe nke ha kwuputara na soshal midia.
Onye na-eme ihe nkiri ma bụrụkwa onye zọrọ ọkwa gọvanọ nke Anambra steeti bụ Yul Edochie, sara onyeisiala na Twitter sị: "Anyị adịghị umengwụ."
Onye ọzọ kpọrọ onwe ya, Maazị Jack Robinson, kwuru na "dịka onye ntorobia Naijiria gbalahụrụ ọnwụ erughị eru ka a mụrụ ya n'obodo kachasi dị egwu n'ụwa, ebe ụgwọọnwa opekampe a na-akwụ onyeọrụ bụ dọla iri isii ($60), na-enye onwe ya mmiri, na-enye onwe ya ọkụ, na enweghị nchekwa ahụike, ụgwọ ị ga-akwụ ya abụrụ ịgwa mbaụwa na ọ dị umengwụ".
Ebe Jackson Ude kwuru na ọ bụ ihe ihere na onyeisiala Buharị, onye o kwuru na onyenwughị ndị ntọrọbia ọrụ, gwara ọgbakọ Commonwealth na ọtụtụ ndị ntorobịa Naijiria dị umengwụ.
Kelly kwuru na ọ dị ezigbo njọ na Buhari kpọrọ ndị ntorobịa ndị ụmengwụ n'ihi na dịka o si kwuo, ndị mba ọzọ maara na ndị ntorobịa Naịjirịa dị ike ọrụ.
Amabeghi mgbe Buhari ga-alọa na njem o mere gaa London
Onye nkwuchiteọnụ onyeisiala Muhammadu Buhari bụ Femi Adesina edeela akwụkwọ iji katọọ akụkọ na-agagharị na onyeisiala kọrọ ndị ntorobịa Naịjirịa ọnụ na ha achọghị ịrụ ọrụ.
Akụkọ ahụ pụtara ụnyaahụ ka onyeisiala nọ na mkparịaụka na ajụjụ na azịza nke ha mere ka e mesiri ọgbakọ ndị Commonwealth na London kwuo na ụfọdụ ụmụ Naịjirịa anaghị achọ ịrụ ọrụ maka na Naịjirịa na-emepụta mmanụ.
Ụmụ Naịjirịa buru akụkọ a n'igwe sọshal midia niile dịka ndị mmadụ na-ahụta ya dịka mkparị nye ụmụntorobịa Naịjirịa niile.
Okwu atọ Buhari ji 'wụọ Naịjirịa n'ala'
Ihe ị maghị maka ọgbakọ 'Commonwealth'
Iwe okwu Buhari na-ewe ndị ntorobịa
Mana n'akwụkwọ ahụ nke Femi Adesina dere, o kwuru na onweghi oge ọ ga-abụ mmasị onyeisiala Naịjirịa bụ nna Naịjirịa niile nakwa nwere ụmụ nke afọ ya ịkọ ụmụ Naịjirịa ọnụ.
Adesina kwuru na ọ bụ nghọtaghie ka a ghọtaghiere ihe onyeisiala kwuru ebe ọ rụrụ aka na ndị omekome burukwara akụkọ a n'ụzọ na-ezighiezi.
O kwuru na onyeisiala Buhari na-eto ụmụ Naịjirịa na-eme nkeọma na ngalaba dị icheiche oge niile ma ọ ga na-aga n'ihu na-emekwa nke a maka na ọ ma na ha nọ n'etiti ndụ Naịjirịa.
N'okwu ya, Onyeisiala Buhari kwuru; "Anyị nwere ndị ntorobịa karịọ́ n'ọnụọgụgụ, ọnụọgụgụ anyị dị ebe nde mmadụ 180 ma pasentị 60 n'ọnụ ọgụgụ ahụ dị afọ pekarịrị 30,
Ọtụtụ nime ha agabeghi akwụkwọ mana ha na-ekwu na Naịjirịa bụ mba na-emepụta mmanụ, nke a kpatara ha ga-eji nọrọ na-emeghi ihe ọbụla ma chere aka na-aghọrọ ihe ndị dịka ụlọ, ahụike na agụmakwụkwọ n'efu."
Adesina kwuru ka ndị mmanụ kwụsị iwepụ ihe onyeisiala na-ekwu jiri ya na-eme ihe ọchị maọbụ ekwugharị ya etu ọ na-apụtaghị n'ihi na ọ gaghị amịta mkpụrụ.
Cheta na onyeisiala Muhammadu Buhari gara London maka ọgbakọ ndị mba COmmonwealth an ihe ndị ọzọ ọ chọrọ ime.
Ihe na-akpa m bụ nchekwa na akụnaụba obodo
Etu ndị Sinetọ si agbari ego Naijiria
Lee onye aka ya dị n'ohi ọfọ ndị sineti
Ndị Naịjirịa na-ekwu na onyeisiala Muhammadu Buhari na-awụ ha n'ala na mba ofesi oge ụfọdụ
Ndị mmadụ ka na-etinye ọnụ n'okwu gbasara 'umengwụ' onyeisiala Naịjirịa kpọrọ ndị ntorobịa.
Ka Buhari gara London maka nzukọ ndị ọchịchị mba ndị nọ n'okpuru Commonwealth nke a kpọrọ CHOGM, o kwuru na ndị ntorobịa Naịjirịa dị umengwụ.
Okwu a o kwuru atọghị ọtụtụ ndị Naịjirịa ọchị, nke kpatara ha jiri gosi iwe ha n'elu sosha midia.
Okwu atọ Buhari ji 'wụọ Naịjirịa n'ala'
Iwe okwu Buhari na-ewe ndị ntorobịa
Onyeisiala agaghị akọli ụmụ Naịjirịa ọnụ
Onye na-ekwuchitere ọnụ Buhari bụ Femi Adesina, kwuru na ndị Naịjirịa ghọtaghiere ihe o kwuru.
Ihe Adesina kwuru akwụsịghị ndị mmadụ ikwu ihe dị ha n'obi.
Ọtụtụ n'ime ha gara n'ihu bido igosipụta ọrụ aka ha, ma na-ekwu na ha abụghị ndị umengwụ n'agbanyeghị na ala Naịjirịa adịchaghị mma.
Otu onye ọcha tinyere ọnụ ya n'okwu a.
Ụfọdụ kwuru etu ha si jiri aka ha zụọ onwe ha n'ụlọakwụkwọ site na mbọ ha na-agba.
Ụfọdụ kwuru na ha agaghị ebinyere Buhari aka n'afọ 2019
Otu onye ji okwu njakịrị gosi onye nwere ọrụsị ka na-eji ya arụ ọrụ
Ezenwaanyị mba England chọrọ ka nwa ya nwoke Charles nọchie ya n'ọkwa
Ndị isi Commonwealth na-ezukọ ka ha kparịta ụka ị chọputa ma nwaeze Wales a ga-anọchite anaya nne ya dịka onyeisi ga-chi ngalaba jikọtara obodo 53.
Ụbọchị Tọsde ka Ezenwaanyị Briten kpebiri na nwa ya Charles ga-achị otu akpọrọ CHOGM na Buckingham Palace.
Ọ si na ọ bụ mmasị ya ka nwa ya Charles chịa CHOGM otu ụbọchị.
Mana ya bụ ọkwa abụghị ihe Ezenwaanyị na-ekenye nwa ya maọbụrụ godu na ọ nwụọ.
A na-tụ anya na ndị isi oche Commonwealth ga-ekpebi maka onye ga-achị ha ma ha zukọ na Windsor Castle mana enwebeghị ihe gosiri na a ga-ekwupụta ya bụ ihe na nzukọ ahụ.
Ọ bụ na-enweghị onye ọzọ nwereike ichi commonwealth?
Onye ntaakụkọ BBC bụ James Landale sị na atụọla arọ ka ọkwa ahụ na-agagharị n'etiti ndị isi obodo nọ na Commonwealth.
Mana, Onyeisiala Saut Africa Cyril Ramaphosa egbubirila ije ya na nzukọ a na-eme na London ka owere mara ihe kpatara mwakpo a na-eme n'obodo ya.
Mwakpo a na-eme n'ugwu Saụt Afrịka ebe ndị ngagharị iwe na-asị ka-enye ha ọrụ, ụlọ obibi na nkwụsị mmerụaka.
Kedu ihe bụ ọrụ onyeisi Commonwealth?
Ọkwa nke Ezenwaanyị Briten nọ na ya dị oke mkpa.
Ngalaba a na-achịkọta mba iri ise na atọ iji wee hụ na ihe njirimara Commonwealth bụ ihe bịara na mmezu.
Nke a gụnyere ijikọta mba ndị a site n'azụmaahịa na mmekọrịta mba ụwa niile.
Chimamanda sị na onwere onye wakporo ya
Onyeisiala agaghị akọli ụmụ Naịjirịa ọnụ
Ntorobịa Naịjirịa amaala Buhari aka
Onyeisi otu ndị a na-eme njem nleta na mba niile nọ na otu ahụ, iji mee nkwekọrịta ahụ guzosie ike.
O bụ ndị isi otu a na-eme mkpebi onye ga-abụ onyeisi ha gbagburugburu.
Praịm Mịnịsta bụ Theresa May na Praịm Mịnịsta mba Canada bụ Justin Trudeau akwadola ọkparaeze Charles ị bụ onyeisi.
CHOGM bụ Commonwealth Heads of Government Meeting n'asụsụ bekee.
Ọ bụ ọgbakọ ndị ndu mba ndị so n'otu commonwealth, nke a na-eme kwa afọ abụọ.
Ndị na-eme ya bụ ndị isiala na ndị Praịm Mịnịsta mba dị iri ise na atọ na ndị ezinaụlọ ha, ndị na-ekwuru ha okwu na ndị ntaakụkọ.
Ọgbakọ nke afọ mere na Lọndọn, ebe nke gara aga n'afọ 2015 bụ na Valletta dị na Malta.
Rochas Okorocha na eze ndị Ogoni, King Godwin Gininwa
Agba ọchịchị Rochas Okorocha ga-agwụcha n'afọ 2019
Ka akụkọ na-akọwa na gọọmentị Imo steeti agwala ndị okenye niile tozuru ị rụ-ọrụ ha kwụọ naira puku atọ pụtara, gọọmentị Imo na-akọwa na ọ gbụghị ha ka ego a dị mkpa.
Ebere Iwuji bụ onye na-ekwuchite ọnụ gọvanọ n'ihe gbasara mgbasa ozi gwara BBC Igbo n'ekwentị na ụgwọ a bụ ụgwọ a ga-akwụ nanị otu mgbe. O kwukwara na a ga-eji ego kwado ọrụ dị icheiche obodo ndị nọ n'ime Imo steeti ji aka ha na-eme.
Agbanyeghị na akụkọ na-ekwu na ọ nde naira isii ka eyiri otu obodo, Nzewuji sịrị na enweghị aha ego ọbụla akpọrọ, makana ọ ndị bi na imi obodo ugbua kwesịrị ịtụ ụtụ a.
Nzewuji si "Ego a gaghị abanye n'akpa gọọmentị Imo steeti, ọ bụ ngalaba obodo dị icheiche akporọ Community Government Council (CGC) nwe ya".
Nzewuji gara n'ihu kwuo na gọọmentị Imo steetị ga-eji nde naira iri wee kwado obodo ọbula tụrụ ego a, ka ha na-ele anya na a ga-eje ya hiba ụlọọrụ mepụta ihe na ihe ndị ọzọ obodo chọrọ.
"A nam eche na onye ọbụla chọrọ ọganiru ga-achọ ikwado ya, okachasị ebe ha na-etinye aka n'mbu na ọrụ mmepe obodo," Nzewuji kwuru.
Nzewuji gakwara n'ihu kọwa na onweghị eze obodo ọbụla anapụrụ ọgwọ onwa maka ihe a.
Gee nkọwa ya n'uju ebe a:
Akụkọ ndị ọzọ ga-amasi gị:
Ihe mere ndị Naịjịria ji enye otu ụzọ n'ụzọ iri
Onyeisiala agaghị akọli ụmụ Naịjirịa ọnụ
Akụkọ kachasi n'abalị a: Buhari bụ nna Naijiria
Olusegun Obasanjo kwusiri ọchịchị n'afọ 1999
Ọtụtụ ndị otụ pati nọ n'ọkwa ọchịchị akpọrọ APC nakwa ndị ọnụ na-eru n'okwu na Naịjirịa na-agba mbọ ịwepụ ọchịchị n'aka pati Buhari  na 2019.
Akụkọ na-ekwu na ọtụtụ pati nwereike imalite ijikọ n'izuka na-abia iji wee kwusi mgbagọ ọbụla na ntuliaka na-abia nu.
Ndị gunyere na njikọta pati a bụ pati ndị a: 'Peoples Democratic Party(PDP), ụfọdụ ndị isi na All progressives Congress (APC), Social Democratic Pati,' ndị obere pati ndi ọzọ ruru iri abuọ na atọ
nakwa 'Coalition for Nigeria Movement (CNM) nke onye bubu onyeisiala Naịjirịa bụ Olusegun Obasanjo .
A malitela otu njikọ nke Obasanjo
Ntuliaka 2019: Keyamo bụ onye nkwuchiteọnụ Buhari
Buhari: Aga m azọ ọchịchị 2019
APC were ọchịchị n'afọ 2015
Ndị bubu onyeisiala na Naịjirịa, ndị isi agha lagoro ezumike nka gunyere onye agha T.Y Danjuma na-akwado mkpokoba a.
N'ọnụ otu onye welitere isi na ya bụ mkpoko, "nke a agaghị adị ka mgbanwo mụtara pati APC. Anyị anaghị ezigara ụlọọrụ INEC aha mgbanwe. Pati ọhụrụ a ga-enye onye ọ bụla ohere ikwuputa obi ya."
Ndị nọ n'ụlọomeiwu na ndị govano ruru iri na itoolu na-akwadoka ya bụ mkpokoba.
PDP chịrị Naịjirịọ́ afọ iri na isii tupu APC anara ha ọchịchị
N'aka nke ọzọ, pati PDP ka a na-atule ma ha ga-agbanwe aha pati ha. Onyeisi pati ahụ bu Uche Secondus kwuru na ya na ndị otu ya ka na-atule ya bụ echic
Mana ndị mmadụ na-ekwu na kama igbanwe aha, pati PDP weputa ụzọ dimma dị iche iche ha ga-esi dozie ala Naịjirịa ma wepu APC n'ọchịchị.
Ihe eji atụ ụtụ naira 3000 n'Imo
Ndị na-anata ọgwụgwọ ejichiela ndị ọrụ ahụike
Ntorobịa Naịjirịa amaala Buhari aka
Akụkọ ndị kachasị mkpa mere taa:
Akụkọ ndị kachasị mkpa mere taa:
Onyeisiala Muhammadu Buhari alọtaala Naịjirịa.
Buhari kwupụtara ebumnobi ya ịzọgharị ọkwa onyeisiala ọzọ na ntuliak 2019
Onyeisiala Muhammadu Buhari alaghachitela na Naịjirịa ụnyaahụ kemgbe ihe karịrị otu izuụka ọ pụrụ gaa London.
Njem ya bụ maka ọgbakọ ndị isi mba Commonwealth nakwa mkparịtaụka ya na Theresa may nwere.
Ndị ọchịehi a chọrọ ikpochapụ obodo ndị na Benue?
A wakporo obodo ise n'ime Guma LGA nke Benue Steeti
Akụkọ na-ekwu na ha wakporo ụfọdụ obodo dị n'okpuru ọchịchị Guma dị na steeti ahụ ụnyaahụ wee gbuo ihe ruru mmadụ iri abụọ ebe ha gbara ọtụtụ ụlọ ndị mmadụ ọkụ.
Mba Frans na-atụ ụjọ mkpochapụ
Ọtụtụ ndị a ma ama na mba France ebinyela aka n'akwụkwọ arịọ ka etinye ọnụ n'okwu ndị na-achọ ikpochapụ otu agbụrụ na mba ha.
Ndị ọnụ na-eru n'okwu n'akụkụ dị icheiche na mba ahụ kwuru na ha chọrọ ka a mara ihe a ga-eme ndị obi na anụ ọkụ nime ndị na-akpọ isiala
Ihe onyonyo BBN ga-abị n'isi njedebe taa.
Dịka ihe onyonyo na-eme na Naịjirịa ugbua bụ Big Brother Naịjirịa na-abịa n'isi njedede taa, ọtụtụ na-ajụ kedụ onye ga-eri ngo nde naịra iri anọ na ise ahụ.
Ọ bụ Alex, Tobi, Nina, Miracle ka ọ bụ Cee c?
Barcelona meriri Sevilla ọkpụ atọ asataghị ihe wee buru iko Copa del Rey nke ugbo anọ n'usoro.
Sevilla agbalịla imeri Barcelona ugboro asatọ mana o kweghi ha.
Ihe ndị ọzọ ị kwesịrị ịma taa:
Benue: Ndị ọchịehị egbuola mmadụ 20
Akụkọ kachasị n'abalị: Mmiri ozuzo emebiela ihe na Delta
Gere akụkọ mere na mgbede a n'otu nkeji:
Ịgba mmọnwụ bụ emume omenala e jiri mara Ndigbo
Ndị mmọnwụ na-eme emume, 'Ụzọ Iyi' n'Uke dị n'ọkpuru ọchịchị Idemili Nọt n'Anambara steeti wakporo ọgbakọ ekpere ndị ụka Katolik ma mebie ihe karịrị ụgbọala iri atọ, merụọ ọtụtụ ndị mmadụ ahụ, ebe e chere n'otu onye ha mara mma nwuru n'ụbọchị Satọde.
Onyeisi nchụaja ọgbakọ ụlọụka ahụ bụ Fada Emmanuel Obimma, nke a ma ama dị ka 'Ebube Mmụọnsọ' na ndị ụkọchụkwụ ndị ọzọ, na ndị ụmụnwaanyị e chiri echichi bịara ebe ahụ gbalahụrụ ndị ntorobịa ahụ wakporo ndị gara ikpere Chineke n'ụka ncheabalị ha mere n'abali Fraide banye n'isi ụtụtụ Satode.
Onye  nnyemaka ụkọchụkwụ bụ Francis Okoye gwara onye ntaakụkọ BBC n'ekwentị na ndị mmọnwụ wakporo ebe ọgbakọ ụka abalị ahụ n'ihe dịka elekere asatọ nke abalị merụọ ọtụtụ mmadụ ahụ ma mebie ihe karịrị ụgbọala iri atọ.
'Aguleri na Igboukwu abụghị mbido Ndigbo'
Otu nwoke egbuola ụmụaka ya n'Awada
"Mgbe ihe mechazịrị, anyị gụkọrọ ụgbọala ha mebirị gụta ịrị atọ. Ha merụrụ ọtụtụ ndị mmadụ ahụ.
O nwere ọtụ onye ha sụrụ mma e bugara ụlọ ọgwụ. Anyị amabeghị ma ọdị ndụ ma ọ nwụrụ anwụ."
"O were anya na ndị ntorobịa Uke mere ihe a kwadoro akwado imekpa ndị ụka ahụ n'ihi na, a na-eme 'Uzọ iyi', mmọnwụ na-agbadebe ma ọ kụọ elekere isii nke mgbede mana ndị mmọnwụ a wakpọrọ ebe a na-eme ụka abalị ka ọ kụchara elekere asatọ nke abalị.
"Ha bidoro na-eti ndị ji ụgbọala ebute ndị mmadụ bịara ụka ihe, na-anara ha ego ha nakwa ekwentị ha.
Mmọnwụ mebiri ọtụtụ ụgbọla n'ọgbakọ ahụ
"Ndị ọrụ nche anyị nwara ike ha ịkwụsị ha imebi ihe mana mgbe anyị hụrụ na ihe na-eme akarịala, anyị kpọrọ ndị uweojii oku. Ha bịara nwụchie ụfọdụ n'ime ha."
Ndị uweojii Anambra steeti kwuru n'ezie na mmọnwụ wakporo ndịụka n'Uke mana ha kwuru na onweghị onye nwụrụ.
Ọnụ na-ekwucitere ndị uweojii na steeti ahụ bụ Nkirụ Nwode gwara BBC na "Anyi nwụchịrị mmọnwụ atọ, anyị na-enyocha ihe mere ebe ahụ."
Akụkọ kwuru na nke a abụghị mbụ ndị ntorobịa obodo ahụ na-emekpa ndị na-aga ọgbakọ a pụrụiche ndị ụka Katolik na-eme kwa abalị Fraide nke na-adọta ihe karịrị pụkụ iri abụọ kwa izuụka.
Ndị nọ ebe ihe meere kwuru na ndị ntorobịa obodo ahụ na-esogbu ndị ọkwọụgbọala na ndịụka na-anapụ ha ego ma na-etikwa ụfọdụ ihe.
Na nsonso, ha tiri onye ọrụ Fada Obimma ihe nke mere ụkọchụkwụ ahụ ji kpesara ndịuweojii ndị nwụchịrị ndị ntorobịa ahụ ma ahapụrụ ha oge eze obodo na ndị okenye obodo gboro ọgụ.
E boro ebubọ na ndị ntorobịa na- emekpa ndị ọkwọụgbala na-akwọga ndị mmadụ ụka ahụ kwa mgbe
Ụmụaka ruru puku 88 nwere ike ịnwụ n'oke agụụ
Benue: Ndị ọchịehị egbuola mmadụ 20
Kedụ otu pati ndị ga-ekpoko iwepụ APC?
Chukwuemeka Ezeife na okenye ndị Igbo ụfọdụ
Chukwuemeka Ezeife,onye Igbo-Ukwu bụbu gọvanọ na Anambara Steeti bụ otu onye na-ekwuchitere Ndigbo na Niajiria
Ndị nwere agba n'ala Igbo ekwuola na ụmụafọ ịgbo ga-ajụ nkwado onyeisiala Buhari na ntulika nke 2019 dịka ha mere n'afọ 2015.
Ha dọrọ Ndigbo aka na ntị ka ha mata na ngwa na ọ bụrụ na ha kwado onyeisiala Buhari ka ọ banye n'ọchịcihị ọzọ n'afọ 2019 na ọkwa onyeisiala ga-erute Igbo aka bụ nkwa a na-ekwe nwaanyị n'elu akwa, nihi na ọ bụ okwu aghụghọ.
Na nsọnsọ, otụtụ ndị otu APC gụnyere, Minista na ahụmaka njem bụ Rotimi Amaechi, onye odeakwụkwọ nke gọọmenti etiti bụ Boss Mustafa na kwa onyeisi ndị ụlọọrụ Voice of Nigeria nbụ Ọsita Okechukwu gwara Ndị Igbo ka ha tụnyere Buhari na'afọ 2019, ka oke were rute ha na 2023.
Nye Ndigbo onyeisiala 2019 - Balarabe Musa
'A na-emegbu Ndigbo ka ndị emeriri n'agha'
Mana ụfọdụ ndị nwere ọnụ n'igbo kwụrụ na okwu ahụ bụ okwụ aghụghọ iji nweta votu Ndigbo, kwụkwọ na ndị dịka Buhari bọrọ ndị Igbo maka entinghirị ya akwụkwọ n'afọ 2015, na ha agahị enyere ya na ntuliaka 2019.
Na mkparịtaụka ya na ụlọọrụ ntaakụkọ Sun nwere onye chịbụrụ Gọvanọ n'Anambara Steeti bụ Dr Chukwuemeka Ezeife si: "A hụghị ka ọ ga e si mee. Echeghị na anyị kwesịrị ị na-arịọ ndị mmadụ ọkwa onyeisiala. Uche m bụ na anyị ga-aga rịọ Chineke, Onye mara na ọ bụrụ na onye Igbo were ọkwa dịka onyeisiala, obi ga-adị ndị Fulani mma, dị ndị Yoruba mma, dịkwara ndị mpaghara dị ichiche na Naijiria mma n'ihi na anyị ga-ahazigharị ọnọdụ akụnaụba Naijiria ka ọ ga n'ihu. Ikwu maka 2023 bụ okwu akwụghị ọtọ, onye ọbụla na-ekwu ya bụ iji ghọgbụ Ndịgbo."
N'otu aka ahụ, onye bụbu onyeisi Ohanaeze Ndigbo bụ Dozie Ikedife, kwuru na Ndigbo bụ ndị ekwerela nkwa inweta ọkwa onyeisiala apụtaghị ihe ọbụịla n'oge gara aga.
Ọ gwara ụlọọrụ ntaakụkọ Sun sị: "E kwela Ndigbo ọtụtụ nkwa dị otu a n'oge gara aga, aghọgbukwara ndị be anyị. Ọ bụrụ na mmadụ ghọgbụo gị ụgboro abụọ ma ọ bụ atọ, ọ bịa nke anọ, i cheba echiche ime. Ike ala a agwụla mmadụ.
Ikedife  gara n'ihu kwuo sị : "Ihe bụ mkpa m bụ otu a ga-esi gbaso iwu na mkparitaụka nweta Biafra na alụghị ọgụ maọbụ kpalia onye ọbụla."
Cheta n'afọ 2015, ọtụtụ Ndigbo atụnyerịghị Buhari akwụkwọ ntuliaka nke mere  ka mere o jiri si na ya aghị nye ndị nyere nkwado pasent 95 na ndị nyere ya pasent ise otu ụgwọ, okwu ọtụtụ na-eche o mezuru  site ndị o nyere ọkwa ọchịchị kemgbe ọ banyere n'ọchịchị.
Mmọnwụ wakpọrọ ụlọụka Katolịk n'Anambara
Ụmụaka ruru puku 88 nwere ike ịnwụ n'oke agụụ
Benue: Ndị ọchịehị egbuola mmadụ 20
Ụlọọriri ebe ihe ahụ mere
Ndị uweoji chọtara egbe eji wakpo ụlọọriri a
Ndị uweo ji kwuru na otu nwoke gba ọtọ egbuola mmadụ anọ n'ụlọoriri dị n'obodo Nashville na mba Amerịka.
Nwoke ahụ tibara n'ime ụlọoriri ahụ ebe elekere asatọ nke ụtụtụ n'Antioch ma malite ị gba ndị mmadụ egbe.
Mmadụ anọ ndị ọzọ merụkwara ahụ tupu onye ọzọ na-eri nri ebe ahụ anapụ ya egbe oji, o we gbapụ ọsọ.
Ndị uweoji enyela aha nwoke ahụ ka Travis Reinking dị afọ iri abụọ n'itoolu bụ onye si obodo Illinois ebe ha jisiike na-achọ ya.
Mmọnwụ wakpọrọ ụlọụka Katolịk n'Anambara
Ụmụaka ruru puku 88 nwere ike ịnwụ n'oke agụụ
Benue: Ndị ọchịehị egbuola mmadụ 20
Wole Soyinka adọrọ ndị Naijiria aka na ntị ka ha
Wole Soyinka bụkwa odee akwụkwọ a mara amara  adọọla ndị Naịjirịa aka na ntị ka ha saa anya mmiri ghara ikwe ka ndị ndọọndọrọ ọchịchị ghọgbu ha ọzọ na ntuliaka na-abịa n'afọ 2019.
Soyinka, onye nke kwuru nke a ụbọchịụka n'emụme ncheta ọmụmụ onye ọkaiwu a mara amara nwụrụ anwụ bụ Gani Fawehinmi nke e mere na Legọs kwuru na obodo Naijiria na ọchịchị onyekwuoucheya nọ na nsogbu ugbua.
Ọ si na ndị tinyere Naịjirịa na nsogbu ọ nọ na ya ugbua site na atụmatụ ha, e jikerela onwe ha ọzọ dịka ndị nzọpụta ka ntuliaka na-abịa., ma dụọ ndị Naijiria ọdụ ka ha jụ ndị ndọrọndọrọ ochie iji nye ohere ka ndị agba ọhụrụ were ọchịchị.
Buhari na ndị isi otu APC enwela mkparịta ụka
Wole Soyinka: Chikọtanụ onwe ụnụ ọnụ ka okenye zuo ike
Ọ sịrị: "A naghị enyo ya enyo na ọchịchị onyekwuoucheya nọ na nsogbu. Ọ bụghị sọsọ ọchịchị onyekwuoucheya, obodo anyi nọ na nsogbu. Echeghị m na o nwere oge na ndụ niile n'ụwa , ọkachasị n'ala a  oge nchere ihe niile dakpọrọ adakọ otu a.  Anyị niile maa nke a.
"Ajụjụ bụ anyị ana-ahụ ya dịka ohere nzọpụta ka anyị a na ahụ ya ha ohere ị ga n'ihu na-eme ihe ndị ahụ mere na ala anyị na akpụ afọ n'ala? ọ bụghị akụkọ ọhụrụ mkpa ọ dị imee ihe ga-azọ ịdịkọnotu ala Naijiria.
"Ọ bụ ihe mgbagwojuanya na ndị bụ ndị iro ọchịchị onyekwuoucheya ndị ji aka ha webata atụmatụ nke butere anyị n'ọnọdụ anyị nọ taa bụ ndị pụtara na egosi onwe ha dịka ndị nzọpụta nke ala Naijiria na-ele anya, obodo nweere ọnụọgụgụ mmadụ nde 200."
Soyinka gara n'ihu dụọ ndị Naijiria ọdụ ka ha saa anya mmiri iji gbalahụ.
Mmọnwụ wakpọrọ ụlọụka Katolịk n'Anambara
Ụmụaka ruru puku 88 nwere ike ịnwụ n'oke agụụ
Benue: Ndị ọchịehị egbuola mmadụ 20
"Ọ gbara m gharịị na ka a na-ekwu okwu ịzọpụta ala Naijiria, otu otu maọbụ abụọ pụtara ndị nwere ndị nọ n'isi ya na eso. A na ma agwa ndị mmadụ ka ha na-enyo ha enyo n'ihi ndị na awanye onwe ha na otu ndịa bụ ndị soro dowe Naijiria na ọnọdụ ọchịchị onyekwuoucheya nọ taa."
Yemi Osibanjo so na ndị aha dị n'akwụkwọ eji hazie ha bụ nzụkọ
Ọtụtụ ndị na-anọchịte anya gọọmentị Naịjirịa atụrụanya na ha nọ n'ọgbakọ ụlọọrụ na-ahụ maka Naịjirịa na mba Amerịka haziri n'obodo Washington DC egosịghị ihu na ya bu emume.
Ọbịbịa ndị gọọmentị ahụ abịaghị mere ka ndị mmadụ na-enwe ịtụnanya na Naịjirịa agaghị enweta ntunye ego site na mba ofesi.
Ndị kwesiri ịga ebe ahu gunyere osote onyeisiala bụ Yemi Osinbajo, mịnịsta na-ahụ maka ego bụ Kemi Adeosun, mịnịsta nke mmanụ agbịdị bụ Ibe Kwachukwu, mịnịsta nke ọrụugbo bu Audu Ogbeh, mịnịsta nke tecknụzụ bụ Ogbonnaya Onu, mịnịsta mgbasaozi bụ Lai Mohammed, mịnịsta nke okwute ndị bara uru bụ Kayode Fayemi na mịnịsta nke mgbere bụ Okechukwu Enelamah.
Ụtụ anwụrụ na mmanya etinyela ego
Switzerland ekwetala iweghachite ego Abacha buuru
Otu onye ihe a ndị gọọmentị mere na-ewute bụ Eze ndị Kano Sanusi Lamido, bụ onye rụbụrụ ọrụ ka onye nhazi ụlọakụ ukwu na Naịjirịa.
Sanụsi kwuru na onye na-akwado itinye ego n'Afịrịka, "o nwere Naijirịa, onwere Gana, o nwere Rụwanda, Kenya na Sawụt Afịrịka".
Ọ gakwara n'ihu kwuo, "Naịjirịa nwere ike karịa ndi ọzọ niile n'ịtụ mgbere, mana o nwere ike sị kama ya ga etinye dọla 500 na Naịjirịa, ka m tinye dọla 100 na Ghana, dọla 100 na Rụwanda, dọla 100 na Code Vuwa, ka o nweta nrite mgbasa aka."
"Anyị gara ka anyị na ndị nwere ego ha na-etinye na mba mee nzụkọ, anyị kwesiri ibido na elekere itoolu, anyị wee bido na elekere iri. Mgbe m ruru ebe ahụ, ha kpọrọ m ga n'ụlọọrọ onye na-anọchịte anya Naịjirịa. Ndị bịara nzụkọ ahụ nọ ebe ahụ, osote onyeisiala anọghị, ndị mịnịsta anọghị," Sanusi kwuru.
Sanusi sị na ihe a mere adịghị mma, maka na ọ na-egosi na Naịjirịa adịbeghi nkwadobe maka ihe a na-ekwu okwu ya.
O kwuru, "Unu kpọrọ ndị mmadụ ka ha bịa nụrụ etu e si atụ mgbere na Naịjirịa, mana unu abịaghị. Ọbụghi etu a ka esi enwete ndị ga-etinye ego na Naịjirịa. Ya bụrụ na ọ bụ ndị Rụwanda haziri ọgbakọ a, onyeisiala ha bu Kagame ga-anọ ebe ahụ na-agwa ndi mmadụ bịawa Rụwanda.
Ndị mmadụ tinyekwere ọnụ n'okwu a na soshal midia.
Onye nwere akara @SegunAndrews kwenyere n'ihe Sanusi kwuru.
Mana, gọọmentị ekwuola na ọbụghị etu a ka ha bụ ihe siri ga.
Laị Mohammed bụ mịnịsta na-ahụ maka mgbasaozi zipuru ozi na-akọwa na ọ bụghị eziokwu na ndị kwesịrị ịga ya bụ nzụkọ agaghị.
Mohammed na-akọwa na ndị mịnịsta aha ha dị n'emume a enwetaghị akwụkwọ e ji si ha bịa ya, maọbụ nọdụ na Washịntịn DC mgbe ọgbakọ a na-eme.
O kwuru na mịnịsta ọrụugbo, nke ọkụ latrik na ọrụ na nke okike ego na-ahazi enwetaghi akwụkwọ agbanyeghị na aha ha dị n'akwụkwọ ndị ga-ekwu okwu na ya bụ ọgbako.
Mịnịsta nke mgbere na onwe ya so onyeisiala gawa nzụkọ ndị na-achị mba ndị so na Commonwealth bi na London.
Mịnịsta na-ahu maka ego nọ na Washịntịn DC, mana ọ bụ maka nzụkọ ndị ụlọakụ ụwa na IMF.
Ọ gakwara n'ihu kwuo na mịnịsta na-ahu maka mgbasa ozi na omenala nwetere akwukwọ, mana ọ zara ya were gwa ndị na-ahazi ọgbako a na ya agaghị aganwu maka ihe ndị ọzọ aka ya di na ya.
Lai Mohammed kwuru na "Ihe ndị a gosiri na e kwesịghị ikwu na ndị Minista ekweghi ịga ya bu nzụkọ.
Liverpool na Asọmpị enyi na enyi Liverpool na Roma n'afọ 2016
Ọsọ ihu ọnọdụ ikpeazu n'asọmpi UEFA Champions League ebidola.
N'asọmpi ọkara-ịkpeazụ na-abịa, Bayern Munich na Real Madrid, Liverpool na Roma na-akwado ịsọ mpị egwuregwu nke mbụ ga-eme ka amara onye ga-emeri ma gafee n'asọmpi ikpeazụ.
Liverpool na Roma ga-asọ mpi ha echi bụ ụbochị 24, Bayern Munich na Real Madrid ga-asọmpi n'ụbọchị 25 n'ime ọnwa a.
Man United meriri Tottenham n'asọmpi FA
Kenneth Umerie bụ onye ọkachamara n'egwuregwu bọọlụ gwara BBC Igbo na asọmpị a ga-ekpo ọkwụ.
Mana o kwuru na Liverpool nwere ike imeri Roma n'asọmpi a makana oteela otu ọbụla meriri Liverpool n'ụlọ ha.
O kwuru na Mohamed Salah, Sadio Mané na Roberto Firmino ka na-eme nke ọma n'otu Liverpool.
Jupp Heynckes na Zinedine Zidane
N'asọmpị Bayern Munich na Real Madrid.
Umerie kwuru na Bayern Munich na Real Madrid na-eme ihe siriike. Ihe pụtara na ọ ga-dị ọrụ ị ma ka asọmpị a ga-aga.
Ugbua, Bayern Munich emeriela Bundusliga nke afọ a, nke a akpaliteela mmụọ ha, ma nye ha olileanya na ha ga-eru ikpeazu n'asọmpị Champions League.
Asọmpi nke ikpeazu Champions League ga-eme n'ụbọchị 26 n'ime onwa Mee.
Ndị uweojii atọhapụla Dino Melaye
Nwaafọ Igbo emeriela Big Brother Naija
Ndị Naịjirịa agaghị nzụkọ n'Amerịka?
Onye ritere ihe nrite dịka onye bụ ọkachasị n'ide akwụkwọ na Naịjirịa n'afọ 2017 bụ Ikeogu Oke ekwuola na asụsụ Igbo agaghị anwụ ma ndị Igbo kpọọ ya mkpa.
Ikeogu ritere ego puku dọla 100 dịka onye kachasị ede mbem na Naịjirịa nke a kpọrọ "Nigerian Prize of Literature" maka akwụkwọ ya ọ kpọrọ “The Heresiad”.
Ihe mere akwụkwọ ahụ ọdị iche bụ na o dere ya n'usoro ndị Igbo ji agụ mbem.
Na mkparịta ụka ya na BBC Igbo nwere, Maazị Oke kwuru okwu gbasara nchekwa asụsụ Igbo, na onye o chere na o kwesịri ịdị n'aka ya.
Kemi Adeosun na Christine Lagarde bụ onyeisi oche na IMF
Kemi Adeosun na Christine Lagarde bụ onyeisi oche na IMF
Gọọmentị Naijiria akwadola iji ihe kariri dọlla nde dọlla narị atọ bụ ego Abacha zuru nke gọọmentị Swiss weghachitere ga-eme.
Minista na-ahụ maka ihe gbasara ego bụ Kemi Adeosun ekwuola na a ga-eji ego ahụ zụọ ndị ụbiam dịka Onyeisiala Buhari kwere na nkwa mgbe ọ na-azọ ọchịchị.
O kwuru nke a ebe ọ na-ezi ndị ntaakụkọ ozi na ngwucha nzụkọ ngalaba na-eke ego n'ụwa niile bụ IMF na-aha ịchafụ nke mere n'obodo Washington na Amerịka.
Adeosun sị kwa na-etinyela ego a n'akpa pụrụiche n'ụlọakụ Niajiria a kpọrọ CBN n'aha ịchafụ iji bido mepụta atụmatụ ndị ga-enyere ndị ogbenye aka.
Ụtụ anwụrụ na mmanya etinyela ego
Ndị sinetị akpọọla onyeisi ụlọakụ ukwu
Na ozi ọ na-agbasa, ọ sị na gọọmentị etiti nwere olileanya na ha mepụta atụmatụ ha bu n'obi, n'ihe ga na-adịri Naịjiria mma.
N'olu ya "Anyị tinye atụmatụ ndị a na mmepụta, akụ na ụba obodo Naịjiria ga-arị elu"
Kedu ihe Naịjirịa na-erite na CHOGM?
Nwaafọ Igbo emeriela Big Brother Naija
Ndị Naịjirịa agaghị nzụkọ n'Amerịka?
EFCC kwuru na Umar chọ nde naira ịrị
Iji mee ka mgbanwe ọnụ ego Naijiria kwụdosie ike, IMF adụọla Naijiria ọdụ ka o jikọta mgbanwe ego ya ọnụ.
Naijiria nwere opeka mpe mgbanwe ego ise ; otu maka ndị na-atụbata mmanụ ụgbọala na Najiria, otu maka ndị ụkaalabụkụba na-aga njem okwukwe na Saudi Arabia, otu maka ndị ụka Kraist na-aga ala nsọ, ọzọ maka ndị na-agụ akwụkwọ na mba ofesi na otu ọnụ nke gọọmenti hiwere.
Dịka ndị ọkacharamara n'okwu akụnaụba bụ Pat Utomi na Uche Uwaleke siri kọwara onyentakụkọ BBC, inwe ọtụtụ mgbanwe ego nwere ọghọm.
Lee ụfọdụ ọghọm inwe ọtụtụ mgbanwe ego:
Pat Utomi kọwara na ọ na-eme  " Onye maa mmadụ enwe ohere igote ego n'ọnụala ma were ya tụọ mgbere, mana onye nwere mkpa ego ahụ iji tubata ihe ọ ga-eji mepụta ngwa ahịa n'ala anyị na amaghị mmadụ ọ gaghị eru ya aka.  Ọdịghị mma maka ọganihu azụmahịa."
Mgbanwe ego: Dọla ọdaala n'akụkụ Naịra?
N'okwu ya, Uwaleke nyere ọmụmatụ sị, "Dịka ọnụ ego mgbanwe nke gọọmenti bụ N305 , e resi mmadụ n'ọnụ ahụ, o nwere ike hapụ ihe a sịrị ya gote, resi ya onye ọzọ N365, nweta ọmụrụnwa.Mana ọ bụrụ na e nwere otu mgbanwe ego, ị gaghị enwe ike iregharị ya."
2. Ọ na-emenyụ ọkụ itinye uchu na imepụta ihe n' obodo.
Uwaleke sịrị na inwe mgbanwe ego dị ọtụtụ na-eme ọtụtụ ha dị uwengwụ. 'Sọọsọ ihe ha ga na-eme bụ ire ego dị ọnụala, agahị na-enwe mmepụta ihe.'
3. Ọ na eweda mmụbanye akụnaụba obodo
Utomi kwuru na "ọ bụrụ na ndị mmadụ na-enweta ego mgbanwe ego n'ọnụ ala iji ziga nwa ha obodo oyibo maka ịgụ akwụkwọ, ọ ga-eme ka onye ọbụla chọọ iziga nwa ya obodo oyibo, ụlọ akwụkwọ ndị dị n'obodo anyị ga akpụ afọ n'ala. Mana ha go ya n'ọnụ otu mgbanwe ego,  ọ ga-eme ka ọtụtụ ego a na-etinye n'aguakwụkwọ na Naijiria jenite."
N'afọ ole na ole gara aga, Naijiria nwere nsogbu mgbanwe ego dịka akụnaụba ya kpụrụ afọ n'ala n'ihi ọdịda ọnụ ahịa mmanụ agbidi n'ahịa mba ụwa.
Ọ bụ ọnọdụ a mere na, dịka Uwaleke siri kwuo, ọ gaghị adabara Naijiria iso ndụmmọdụ IMF nyere.
Uwaleke kwuru na ọ bụrụ na Naijiria  nwe ya ugbua, na ọ ga arịa ya ahụ ịkwụ ụgwọ o ji na mba ofesi n'ihi n'ọ ga a dịrị ya oke ọnụ.
Kedu ihe Naịjirịa na-erite na CHOGM?
Ndị Naịjirịa agaghị nzụkọ n'Amerịka?
Ndị uweojii egbochiela ụlọ Dino Melaye
Ọrịa kansa bụ ọrịa na-eyi ụwa niile egwu maka etu o si egbu ndị mmadụ. Nke ka njọ bụ ndị na-achọ ọgwụgwọ na-achọ ya mana onwebeghi ọgwụ ewepụtara na ya bụ ọgwụgwọ ya.
Isiokwu emume ncheta ọrịa Kansa nke afọ 2019 bụ "Enwere m ike , ị nwere ike" nke pụtara na anyị niile nwereike ịwakpo ọrịa Kansa.
Mana nwaada Gloria bụ onye chọpụtara akpụ kansa n'ara ya n'afọ 2010, a waa ya ahụ, o mee kimo na ihe ndị ọzọ niile wee merie ya bụ ọrịa.
N'okwu ya , "Kansa abụghị ikpe ọnwụ", ugbua, ọ na-etinye ọnụ na okwu gbasara ụmụnwaanyị kansa na-arịa.
Ọ gwara BBC Igbo etu o siri merịe ya bụ ọrịa na-atụ ụwa niile egwu.
Ndị omeiwu nta akpoola Buhari
Ndị omeiwu nta akpọọla onyeisi ala Naịjirịa ka ọ za ajụjụ maka ọtụtụ ogbugbu mmadụ na-eme na Naịjirịa
Ha kwukwara na oge eruola mgbe Buhari ga-akpọ ndị ọchịehị a na-egbu mmadụ ndị agha oyi egwu.
Otu ụka Krist akpọrọ Christian Association of Nigeria na bekee ekwuola na ha ga-eme nghagharị iwe na ekpere maka ntọghapụ Leah Sharibu na ndị umụakwụkwọ Chibok ndị Boko Haram jiri n'ubọchị uka na-abia.
Ha kwuru na ha na-eme ihe a maka ndị ụkọchụkwụ katolik abụọ ndị ochịehi bu egbe gburu na Benue steeti ụnyahụ.
Otu Red Kross n'ala Kenya ekuola na nnukwu ide mmiri di n'etiti ala ahụ achụọla mmadụ ruru puku narị abụọ na bee ha.
Ha kwukwara na oke mmiri na-ezo n'ala ahụ nwere ike ịchupu puku mmadụ ndi ọzọ ma tochịe ụzọ.
Ha ka na-azọpụta ndị mmadụ na mpaghara ebe ahu ugbua.
Asọmpị Bayern Munich na Real Madrid
Bayern Munich na Real Madrid ga-asọ mpi n'abalị a n'asọmpị iko Champion League.
Nke a bụ ukwu nke mbụ. Chete na Liverpool meri Roma ọkpụ ise mana ha asatara abụọ.
Gere akụkọ mere n'abalị a n'otu nkeji:
Ihe anọ ịmaghị maka ọrịa ịba
Real Madrid na Bayern ga-achịpụ ya taa
Ndị na-edenye aha na INEC
INEC na enyocha ndị denyere aha ntụliaka n'obodo Kogi West dịka iwu si kwuo
Ngalaba na-ahụ maka ntụliaka na Naijiria bụ INEC n'aha ịchafụ ebidola usoro iji wepu Sineto Dino Melaye n'oche ọchịchị n'obodo ya bụ Kogi.
Onye na-anọchite anya INEC na Kogi steeti bụ Ọkachamara James Apam kwuputara nke a taa ebe ha bidoro ị nyocha ndị denyere aha ntụliaka n'obodo ya.
Cheta na ụlọikpe enyebula INEC ikike ị ga niru were bido nwepu a a ga-eme Melaye ga-ebido n'ezie n'ụbochi satọday na-abịa.
Ndị uweojii akpọgala Dino Melaye Lokoja
Gịnị mere ndị uweojii 200 jiri wakpoo Dino Melaye?
Melaye chọrọ ịgba onyeisi uweojii akwụkwọ
Dino Melaye bụ sinetọ ndị uweojii na-agba mgbo ị nwuchi ka ọ zaa ajụjụ maka okwu ụgha ọ gwara ndị uweojii na ndị omekome wakporo ụgbọala ya.
Ndị ụlọọrụ sineti sọnyere osote onyeisioche ha bụ Bala Na'Allah ị ga leta Dino Melaye ebe ọ nọ n'ụlọọgwụ anata ọgwụgwọ.
Akụkọ kwuru na ọ merụrụ ahụ ebe ọ na-achọ ị gbapụ ọsọ nwere onwe ya n'aka ndị uweojii mgbe ha kpụ ya a ga ụlọ mkpọrọ.
Melaye ebe ebu ya aga ụlọọgwụ
Minista ochie Naịjirịa bụ Femi Fani-Kayode akatọla emume Melaye na-eme n'elu igwe okwu soshal midia:
Akụkọ kachasị n'abalị a: Ndị omeiwu nta akpọọla Buhari
Ihe ndị ị kwesịrị ịma tupu ị lụọ nwaanyị Igbo
Gọọmentị akwụọla ezinaụlọ Apo 8 ụgwọ iti aka n'obi
Gọọmentị etiti akwụọla ụgwọ ruru nde naira otu narị iri atọ na ise dịka ụgwọ ịti aka n'obi
Ọ bụ ezinụlọ mmadụ asatọ ahụ egburu na Apo n'ime obodo Abuja n'afọ 2013 ka ha kwụrụ ụgwọ a.
Omeiwu ukwu akpọọla onyeisiala Mohammadụ Buhari
Ndị omeiwu ukwu akpọọla onyeisiala bụ Mohammadụ Buhari ka ọ za ajụjụ maka ọtụtụ mmadụ ha na-ekwu na ndi ochịehi gburu na Benue steeti.
Chete na ụnyahụ ndị ome iwu nta kpọrọ onyeisi ala maka ị za ajụjụ gbasara ogbugbu mmadụ na steetị  a.
Mana Buhari ekwubeghị oge ọ ga-abịa za ajụjụ a.
Mmadụ marị iri anọ apụọla na APGA na APC
N'Abia steeti, mmadụ ruru otu narị na iri anọ esiila partyi APGA na APC gawa PDP.
Ha kwuru na ha pụrụ makana mpu na aghughọ akariala n'otu ndọrọndọrọ ochịchị ahụ.
Anthony Joshuanaghị anabata aka mgba Deontay Wilder ugbua
Anthony Joshua ekwuola na ya anaghị anabata aka mgba Deontay Wilder maọbụrụ na ya hụbeghị ego ahụ ruru nde dolla iri ise.
Cheta na Deontay Wilder wepụtara ego a iji maa Joshua aka ọkpọ.
Arsenal na Atletico Madrid ga-asọ mpi n'iko Europa League
Marseille na FC Red Bull ga-asọ kwa mpi n'iko asọmpị iko a
Gere akụkọ mere n'abalị a n'otu nkeji:
Lee nri di iche iche esi n'akpụ emepụta
Akụ na ụba Lionel Messi ga amụbanye
MASSOB - Ebere Buhari na-eme enweghị isi
Bill Cosby bụ onye ama ama dika onye ọkpaọchị
Ụlọikpe n'Amerika ekpebiela na ikpe mara onye ọkpaọchị bụ Bill Cosby n'ebubo atọ eboro ya dika onye na-awakpo ụmụnwanyị n'ike.
Ọ bụ Andrea Constand bụbu onye egwuregwu basketbọọlụ na-ekpe Cosby n'ụlọikpe ka mgbe afọ 2004.
Kpọpụta Nnamdi Kanu ụbọchị ikpe ya
Ụlọikpe enyela iwu ka anwụchie Innoson
Cosby dị afọ 80, ka na-agọ ebubo a, mana mkpebia nwere ike ị tinye ya na mkpọrọ ruo afọ iri atọ.
Nke a bụ ugboro abụọ Cosby na-azọ isi ya n'ulọikpe maka ebụbọ mwakpo ụmụnwaanyị.
Bill Cosby bụ onye ama ama na ihe onyonyo akpọrọ 'The Cosby Show' na bekee.
Ọtụtụ ụmụnwaanyị ka na-ebo Cosby ebubo mwakpo n'ike mana Cosby kwuru na ha niile bụ asị.
MASSOB - Ebere Buhari na-eme enweghị isi
Lee nri di iche iche esi n'akpụ emepụta
'Codeine, ọtọmegbum' bụ akụkọ etu oke ịṅụ ọgwụ ụkwara sị na-ala ndụ ndị na-eto eto na Naijiria n'iyi.
Ndị ntaakụkọ BBC mere nyocha nzuzo were gbaa n'anwụ etu ndị na-emepụta ọgwụ, ndị na-ere ya siri na-eresị ụmụaka ọgwụ n'ụzọ megidere iwu ala Naijiria.
Onyeisiala Naịjirịa bụ onye ikpeazụ ga-ebinye aka n'akwụkwọ maka ịhazigharị ụsoro ntụliaka ndọrọndọrọ ọchịchị ụgbụa
Ụka Metọdist na Naịjirịa akpọkuola onyeisiala Muhammadu Buhari  ka o kwupụta ndị ọchịehi dịka otu na-eyi ndụ egwu n'ihi ogbugbu ndị mmadụ ha na-egbu na Naịjirịa.
N'ime ozi onyeisi( Prelate) ụlọụka ahụ bụ Eminensị Samuel Kanu Uche na odeeakwụkwọ ọgbakọ ha bụ Rev. Michael Akinwale wepụtara na ngwụcha ọgbakọ ndị isi ụlọụka ha mere na Yaba, Legọs Steeti.
Samuel Kanu kwuru na echiche na agwa ndị ọchịehi mere ka ha dịka ndị Boko Haram bụ ndị a kpọrọ otu na-eyi ndụ egwu kemgbe 2013.
Onyeisi ụka ahụ katọrọ ọchịchị Buhari maka ịkpọ otu Ipob ndị na-eyi egwu ma gbaa nkịtị n'okwu gbasara ndị ọchịehi.
'Buhari gbara nkiti ihe na-emebi'
'Wepụ aha IPOB dịka 'otu oyiegwu'
Ọ katọkwara ogbugbu ndị ụka kraịst na ndị ụkọchukwu ụka Katọlik abụọ na Benue Steeti ma kpọkuo ọchịchị Buhari ka o cheekwa ndụ ndị Naịjirịa agbanyeghị okpukperechi ha.
O kelere gọọmentị na mkpebi ha igbochi ịchịgharị ehi ma hiwe ọdọ ebe a na-azụ ehi iji kwụsị ogbugbu ndị mmadụ.
" E kwesiri ime ihe niile iji kwado ịdịnotu n'etiti ndị Naịjiria agbanyeghị okpukpere chi ọbụla.
O kwukwara na ndị ọrụ nchekwa ala Naịjirịa anaghị arụkọ ọrụ ọnụ bụ nke mere e ji tọọrọ ụmụakwụkwọ Dapchi na Yobe Steeti.
Lee ihe ndị Buhari na Trump kpara taa
Ụzọ anọ Buhari jiri yie Trump
Nwata nwoke na aṅụ ọgwụ ọgwụ ụkwara,copdeine
Akụkọ na-ekwu na ụfọdị ndị ndọrọndọrọ ọchịchị na-eke ndị ntorobịa ọgwụ dịka ihe onyinye
Ụlọọrụ na-emepụta ọgwụ na Naịjirịa bụ, Emzor Pharmaceuticals,achụọla otu onyeọrụ , ma kwụsịkwa abụọ ọrụ n'ike n'ihi aka ha tinyere n'ire ọkwụ ụkwara codeine, n'ụzọ megidere iwu, dịka akụkọ nchọpụta nke BBC mere nke gosiri ka ọgwụ ụkwara ahụ sị ala ndụ ndị ntorobịa Naịjirịa n'iyi.
Emzor chụrụ onye otu onye ọree ahịa ha nke resiri onye ntaakụkọ BBC ọgwụ, Emzolyn syrup.
Ha kwuru nke a na igwe okwu soshal midia ka BBC wepụtachara ihe onyonyo ha mere n' ụbọchị Monde abali 30 nke ọnwa Epreelu.
N'ime ihe onyonyo ahụ zuru otu elekere, e gosịrị otu ndị ahịa ọgwụ ndị gụnyere otu onye ọrụ Emzor ji ụzọ azụlọ na-eresi ndị mmadụ ọgwụ ụkwara.
Iwe na ọnụma juru ndị bịara nkiri ihe onyonyo ahụ nke egosiri na Legos ụnyaahụ
Otu onye kwuru na ọ bụ ndị ndọrọndọrọ ọchịchị na-etinye mmanụ n'ọkụ a na-agba na Kano dịka o kwuru na ha na-eke ndị ntoroọbịa ọgwụ a dịka ihe onyinye.
Mana ụlọọrụ Emzor agọọla na ha anaghị ere ọgwụ n'ụzọ n'ezighi ezi.
Ha kwukwara na ha akwụsịla ire Emzolyn nwere Codeine rue mgbe ha ga-emecha nyocha n'ime ebubo na ha na-ere ọgwụ ụkwara ha n'ụzọ akwụghị ọtọ.
Emzor kwụsịburu one oreeahịa ha ma meecha chụọ ya n'ọrụ.
"Emzor Pharmaceuticals  bụ ụlọọrụ na-akwanyere onwe ya ugwu ma na akwụwa aka ya ọtọ. nke nwere akwụkwọ ikike ire ọgwụ karịrị otu narị na iri abụọ nke gụnyere Emzolyn Codeine n'aka NAFDAC. "
Ha gara n'ihu sị: A kwụsịla nkesa Emzolyn Codeine yue mgbe a ga-emecha nyocha zuru oke.''
Na mkparịtaụka BBC na onyeisi ngalaba n'ahụ maka nhazi ọzụzụ na ọrụ ndị omeeọgwụ (pharmacists) na Naịjirịa na mpaghara ọwụwa-anyanwụ bụ J.C Okafor nwere.
O kwuru sị na e nwere iwu na-echekwa ka esi ekesa ọgwụ ụkwara nwere codeine, ma kwụwa n'ụlọọrụ ọbụla achọpụtara na ha na-ekesa ya n'ụzọ ezighị ezi, a ga-emechi ya.
Okafor sị,"Anyị nwere atụmatụ etu e ji ekesa ọgwụ ụkwara nwere codeine na Naijiria nke meere na mmadụ enweghị ike ịzụ ya na-ejighị akwụ onye dọkịta. Ụlọọrụ ọbụla a chọpụtara dara iwu ahụ, anyị na-emechi ya."
Otụtụ ndị Najiria nọ na choal midịa na-ata Emzor ụta maka aka ha ndị na nsogbu oke ịṅụ ọgwụ ụkwara dị n'etiti ndị na-eto eto.
Otu onye jụrụ ụlọọrụ ahụ sị : Ya mere, ọ bụrụ na ụlọọrụ BBC egosighị nchopụta ahụ, ụlọọrụ unu agaghị eme ihe ọ bụla iji kwụsị oke ịṅụ ọgwụ a n'etiti ndị ntoroọbịa?
Ọ bụ na ndị ọrụ ụnụ amaghị ihe ha na-eme?
Onye ọzọ, Mairo Mandara, kpọrọ oku ka gọọmenti machie orire ọgwụ ụkwara nwere codeine.
Akụkọ ndị kachasị mkpa mere taa n'ichafu:
Mpaghara ọdịdaanyanwụ ga-enweta ụgbọelu agha
Ọchị agha elu Naịjirịa bụ Air Marshall Sadiq Abubakar ekwela nkwa iziga ụgbọelu agha anọ n'Enugwu.
Abubakar kwuru na ụụbọelu ndị ahụ bụ iji chekwaa steei ndị dị na mpaghara ọdịda anyanwụ Naịjirịa
Akụkọ kachasị na mgbede a: Zionists sị ụmụ Igbo lọta ụlọ
Aka chịburu Naịjirịa bụ Olusegun Obasanjo ekwuola na ọ bụ naanị ndị bụ onukwu ga-ekwu na onyeisiala Muhammadu Buhari emela nnukwu ihe n'obodo a.
O kwuru iji gọnarị akụkọ na-agagharị na sọshal midia na Obasanjo na-etozi Buhari na ihe ọ na-arụ.
Otu mbaụwa bụ UN adọọla aka na ntị ka onyeisiala mba Amerịka ghara ịgbahapụ nkwekọrịta nkwekọrịta ha na mba Iran mere iji kwụsị Iran imepụta ngwọagha nuklia.
Onyeisi otu UN bụ Antonio Guterres kwuru na e nwere ike inwe agha mbaụwa ọzọ ma Amerịka pụọ na ya bụ nkwekọrịta
N'aka nke ọzọ ndị na-enyocha Cambridge analytica ekwuola na ha mechigodi, ọ gaghị akwụsị nyocha a na-eme ha.
A na-enyocha Cambridge Analytica maka ebubo izu data gbasara ndị mmadụ na Facebook maka ntuliaka ndị Amerịka mer n'afọ 2016.
N'egwuregwu otu egwu bọọlụ Liverpool abaala agba ikpeazụ nke asọmpi Champions Lig agbanyeghi na Roma meriri ha.
Nke a bụ mbụ ha na-eru n'agba nke ikpeazụ na ya bụ asọmpi kamgbe afọ 2007.
Gere akụkọ ndị a n'otu nkeji.
Asambodo gị ọ na-enye gị nri? Ụfọdụ ndị Naịjirịa ekwuputela obi ha gbasara Asambodo agụmaakwụkwọ ha.
Dino Melaye awụfela oku mkpọghachi
Ndị ụka Kraist arụgharịala 'ụlọụka ekwensu'
Ụlọikpe anapụla Ugwuonye ikike ịbụ ọkaiwụ
Oge niile ka NAFDAC na-awakpo ụlọọrụ na-emepụta ọgwụ na Naịjirịa
Ngalaba na-ahụ maka nchekwa nri na ọgwụ na Naịjirịa nke akpọrọ NAFDAC n'aha ịchafụ wakporo ụlọọrụ anọ na-emepụta ọgwụ na Lagos, Ilorin na Kano.
Mwakpo a, na-eso nchọpụta BBC mere nke gosiri etu ndị mmadụ si emebi ọgwụ ụkwara nwere codeine.
NAFDAC kwuru na mwakpo a ha mere, gosiri na ụlọọrụ ndị a ka na-emepụta ọgwụ ụkwara nwere codeine karịrị ọnụọgụgụ iwu ala nyere ha ohere imepụta.
Mmachi Codeine: Dextromethorphan aga-ebe okwu?
Codeine ọtọmegbum: Emzor achụọla ndịọrụ
Nwunye onyeisiala etiela mkpu maka codeine
Onyeisi ụlọọrụ NAFDAC bụ Mojisola Adeyeye, gwara ndị ntaakụkọ na ugbua, ha na-enyocha ọrụaka ndị ụlọọrụ anọ ahụ BBC gosiri n'ihe nkiri ha.
N'ọnụ okwu ya: "anyị akpachiela ọtụtụ ọgwụ nwere codeine n'ụlọọrụ na-emepụta ọgwụ n'Ilorin.
Ụlọọrụ Bioraj Pharmaceuticals kwuru na ha akwụsịla ọnye ọrụ ha bụ Junaid Hassan ọrụ n'ike, Emzor kwukwara na ha achụọla onye ọrụ ha bụ Chukwunonye Madubuike n'ọrụ.
Ha abụọ pụtara n'ihe onyonyo BBC dika ndị na-eji azụ aka na-ere ọgwụ codeine.
Mana ndị ọnụ na-eru n'okwu na-ekwu na gọọmenti kwesịrị ịta ndị ụlọọrụ a ahụhụ karịa nyocha a na-enyocha ha.
Akụkọ ndị ọzọ ga-amasi gị:
Ụzọ anọ ndị ọrụ ntaakụkọ sị ahụshị anya n'ọrụ.
Ụlọikpe ajụla ịhapụ Dino Melaye rue Juunu 11
Buhari na Trump kpara maka ibuso ndị oyi egwu agha
Onyeisiala Naịjirịa bụ Muhammadu Buhari esila njem ọ gara na mba Amerika ị leta onyeisiala Donald Trump nata Naịjirịa.
Ụgbọelu bụ ya tụrụ na ụlọụgbọelu onyeisiala nke Nnamdi Azikiwe International Airport,Abuja n'elekere 10 nke abali.
Ụfọdụ ndị ọrụ gọọmentị gara ị nabata ya.
Ọ bụ onye na-ekwuchitere onyeisiala ọnụ bụ Femi Adesina gwara ndị nta akụkọ nke a ka ụgbọelụ ahụ tụchara n'ala.
Onyeisiala Buhari ga-aga Amerịka echi
Lee ihe ndị Buhari na Trump kpara
Ụzọ anọ Buhari jiri yie Trump
Buhari onye hapụrụ Washington DC ụbọchị Tusde ka ya na Trump nwechara nzụkọ kwusiri na London.
Onye na-ekwuchitere onyeisiala ọnụ nke ukwuu n'ihe gbasara mgbasa ozi bụ Garba Shehu,boro ya bụ nkwụsị nke mberede iji nyocha ụgbọelu kwuru na ọ bụ maka na ugbọelu ndị ukwuu nke onyeisi ji eme njem ka na gabiga ndozi.
O kwukwara na Buhari ji obere ugbọelu na-enwechaghi  ume ị fe ogogo dị anya eme ya bụ njem, kpatara o jiri kwụsị na ala Britain.
Shehu kwuru na nkwụsị ahụ bụ maka ịgbanye mmanụ n'ụgbọelụ ya ma nyocha ụgboelu tupu ọ natawa Naịjirịa.
O kwuru na o nweghị ihe rijuru afọ na bụ nkwụsị maka na onyeisiala anatawala Naịjiria.
Mana lee ihe ndị mmadụ na-ekwu na Soshal midia:
Naanị onuku ga-ekweta na Buhari emela ọfụma
NAFDAC awakpoola ụlọọrụ anọ maka ọgwụ codeine
Ị ma na igbu onye chọrọ ọnwụ bụ njọ na Naịjirịa?
O mebeghi otu izuụka Buhari si Amerịka ebe ya na Donald Trump nwere ọgbakọ lọta.
Onyeisiala Muhammadu Buhari ga-apụ taa gawa London ebe ọ na-anata ọgwụgwọ maka ahụ na-arịa ya.
Akwụkwọ onyenkwuchiteọnụ onyeisiala bụ Garba Shehu dere kwuru na onyeisiala ga-anọ mkpụrụ ụbọchị anọ na ya bụ njem.
O kwuru na oge onyeisiala gara London maka mmezi na ịgbanye mmanụ n'ụgbọelu ya oge o si mba Amerịka alọta, ya na dọkịnta ya mere nzụkọ.
Buhari esila njem US ya wụchie Naịjirịa
Buhari ga-aga njem ọrụ na UK taa
Kedụ ihe mere Buhari ji bịa Legọs?
O kwuru na dọkịnta ya gwara ya ka ọ bịaghachi nke onyeisiala kwere ya nkwa na ọ ga-abịa.
Onyeisiala ga-alọta ụbọchị Satọde abalị iri na abụọ ọnwa a bụ Mee.
Shehu kwuru na ọ lọta, ọ ga-aga leta Jigawa steeti, njem e bugharịrị maka nzụkọ ndị APC na wọdụ.
Njem ahụ ga-emezi ụbọchị Monde 14 na Tuzde 15 ọnwa a bụ Mee.
Cheta na onyeisiala na-anata ọgwụgwọ na London mana ọ gwaghị Naịjirịa aha ihe na-arịa ya.
Legos: Ụmụnwaanyị dị ime 2131 na-arịa HIV
Achọtala ozu 45 na Gwaska
'Ndigbo agaghị alụ agha nwereonwe ọzọ'
Ọtụtụ ndị ntorobịa na-arịa isimgbaka na ọrịa dị icheiche n'ihi oke ịṅụ ọgwụ ụkwara
Ngalaba na-ahazi nlekọta nri na mmepụta ọgwụ bụ Nafdac n'aha ịchafụ emechiela ụlọrụ ọgwụ atọ; Bioraj Pharmaceutical Limited , Emzor Pharmaceuticals Ind. Ltd na Peace Standard Pharmaceutical Limited bụ ụlọọrụ a rụrụ aka n'ihe gbasara ire ọgwụ ụkwara nwere codeine n'ụzọ megidere iwu.
BBC wepụtara akụkọ so nchọpụta nzuzo ha meere nke gbara n'anwụ ka ụlọọrụ atọ a si jiri ụzọ azụ ụlọ na-eresi ọgwụ a nke e mere n'iwu ka a na-ere naani oge dọkịta nyere akwụkwọ, nye ndị ntorobịa agharaaghara.
Codeine ọtọmegbum: Emzor achụọla ndịọrụ
N'akwụkwọ ozi onyeisi Nafdac bụ Mojisola Adeyeye wepụtara, mmechi a sotara nchọpụta ha mere dịka ha gachara n'ụlọọrụ ndị ahụ.
"N'ihi e nwetaghị ihe akaebe zuru oke na mbọ igbochi iwepụta akwụkwọ kwesịrị oge anyị mere nyocha anyị n'ụbọchị 2 nke ọnwa Mee, n'ụlọọrụ ha dị n'Ịlorin na Lagos, ọ dị mkpa ka e mechie ụlọọrụ mmepụta ahịa ụlọọrụ atọ ndị a - Peace Standard Pharmaceutical Limited ; Bioraj Pharmaceutical Limited na Emzor Pharmaceuticals Ind. Ltd .  Nke a bụ iji nye ohere maka nchọpụta zuru oke."
Nafdac na-eme nyocha ndịa maka nchọpụta BBC mere gbasara ọgwụ ahụ
Adeyeye kwukwara na imepe ụlọọrụ ndị a ga-agbado ụkwụ ka ụlọọrụ ndị a si nye Nafac nkwado na nyocha ha.
O kwuru na otu Nafdac nke gụnyere ndị ọrụ itoolu; abụọ bụ ndị na-enyocha ọgwụ na asaa bụ ndị nchọpụta n-ahụ maka idewe iwu na ndị uweojii iri gara Ilorin n'ụbọchị ahụ, ị ga mee nyocha ụlọọrụ abụọ e nyere ikike ime ọgwụ ụkwara nwere codeine, ndị a kpọrọ aha n'akụkọ nyocha nke BBC wepụtara.
Dika Adeyeye siri kwuo, otu ndị ahụ bụkwa ndị e zigara n'ụlọọrụ Emzor na Lagos.
O kwuru: "Isi ozi e zigara ha bụ ị ga lele akwụkwọ oriri na nkesa ọgwụ ụkwara nwere codeine nye ndị na-aṅụ ya."
O kwuru na Nafdac akpọọla oku nzụkọ ndị ihe gbasara ọgwụ metụtara.
Onyeisiala Buhari ga-aga London ọzọ taa
'Ọkaiwu gburu di ya chere ya eche'
Legos: Ụmụnwaanyị dị ime 2131 na-arịa HIV
Onyesisala Buhari nyere ndi omeiwu akwukwọ bọjeetị nke 2018 n'ọnwa Nọvemba nke afọ 2017
Mgbe onyeisiala Naịjirịa bụ Muhammadu Buhari nyere ndị omeiwu Naịjirịa akwụkwọ eji hazie etu a ga-esi mee mkpata na mmefu (bụ nke Bekee kpọrọ "budget") nke afọ 2018 n'ụbọchị asaa nke ọnwa Nọvemba n'afọ gara aga ndị mmadụ chere na ha ga-ewepụta ya tupu a banye ọnwa Jenụwarị nke 2018.
Ọnwa a nọ n'ime ya ugbua bụ Mee, bụ ọnwa nke ise na 2018, mana ndị omeiwu ewepụtabeghị ya bụ bọjeetị.
Ndị ọkachamara n'ihe banyere akụnaụba na-akọwa na etu o siri kwụrụ ugbua ga-eme ka ọ raa Naịjirịa ahụ, okachasị ebe ometụtara ọganihu obodo.
Akụkọ kachasị n'ụtụtụ a: Achọtala ọfọ sineeti
Obiano emeela onye Igala kọmishọna
Ndị sinetị akpọọla onyeisi ụlọakụ ukwu
Ihe mere ihe a jiri ka njọ bụ na amaghị mgbe ndị omeiwu ga-ebinye aka na ya bụ bọjeetị ma nye ya onyeisiala ka ọ mee ya iwu obodo.
Ndị omeiwu sị na ihe mere ha ejibeghi wepụta 'bọjeetị 2018' a bụ maka ngalaba gọọmentị dị icheiche ewetabeghị nkọwa etu ha sị chọọ ime mkpata na mmefu nke ha, n'agbanyeghị na akwụkwọ ndị omeiwu ji nwere nhazi etu ngalaba dị icheiche kwesịrị isi mee ego na 2018.
Mana ngalaba na-ahụ maka nhazi, - nke a na-akpọ Ministry of National Planning n'asụsụ Bekee - kwuru na ihe niile ndị omeiwu kwesịọrị iji hazie bọjeetị dị n'ime akwụkwọ enyere ha.
Ben Akabueze, bụ onyeisi ngalaba na-ahazi mkpata na mmefu kwuru na ihe niile ndi omeiwu chọrọ dị n'akwụkwọ onyeisiala Muhammadu Buhari nyere ndị omeiwu n'ọnwa Nọvemba nke afọ gara aga.
Mana, ọ gakwara n'ihu kwuo na ndị omeiwu na-akpọ ndi isi ngalaba dị icheiche ka ha bịa zara ọnụ ha, nke bụ ihe ya ma na emeela.
Ndị ọkachamara n'ihe banyere akụnaụba obodo na-ekwu na Naịjirịa agaghị ahazi akụnauba obodo ọfụma ma ya bụrụ na bọjeetị a apụtaghị.
Na soshal midia di ka Twitter, ndi mmadụ na-ekwu maka ihe na-eme.
Onye ji akara @AdeBanqie ede na Twitter dere na ndị Naịjirịa kwesiri ikwu na ndị omeiwu agaghị arụnwụ ọrụ n'ọchịchị onye kwuo uche ya.
Ụlọọrụ na-enyocha etu gọọmentị jiri agbari "budget" bụ BudgIT dere na ọ bu nke afọ a kachasi tee aka kemgbe ebidoro ihe banyere bọjeetị na Naịjirịa.
@OduObodumu na-ajụ ma onwere obodo ọzọ akwụkwọ mkpata na mmefu notegoro aka ruo etu nke afọ a ruru.
@Purrples sị na ya na-akpọ onyeisi ndị omeiwu ukwu ka ọ bịa zara ọnụ ya maka akwụkwọ mkpata na mmefu a.
Onye ọzọ tinyere ọnụ n'okwu a bụ @ApanpaOlasumbo bụ onye na-ajụ ihe mere ndị Naịjirịa ejighị ekwu okwu maka ihe a na-eme.
Ka ihe ndị na-eme, ndị omeiwu na-ekwu na ha ga-ebinye aka na ya bụ akwukwọ n'ụbọchị 16 nke ọnwa a, mana ọbụghị mbụ ha kwuru etu a, nke mere anyi ji ajụ, "agbu ji agu ọ ga-arapụ ya ugbua?".
Ihe na-akpa m bụ nchekwa na akụnaụba obodo
Etu ndị Sinetọ si agbari ego Naijiria
Ndị mahadum IMT majara onye ntaakụkọ BBC
N'afọ 2013, otu pati anọ na Naịjirịa kpokoro ọnụ mee otu pati iji kwatuo patị PDP bụ ndị nọ n'ọchịchị oge ahụ.
Pati APC na mbụ na ndụ Naịjirịa kamgbe ndị nkịtị were ọchịchị n'afọ 1999 napụrụ onyeisiala nọ n'ọchịchị ọkwa dịka ha meriri na ntuliaka 2015.
Oge ahụ ka Muhammadu Buhari nara Goodluck Jonathan ọchịchị.
Otu Obasanjo kpokobara abala ndọrọndọrọ
Atiku etinyela ụkwụ na ndọrọndọrọ 2019
Pati anọ bụ ndị mebere otu pati APC n'afọ 2013. Pati ndị ahụ bụ ndị chere na ihe onyeisiala Jonathan na-eme oge ahụadighi ha mma. Pati ndị ahụ bụ:
Otu pati Action Congress of Nigeria ACN n'aha ịchafụ nke onyeisi ha bụ Bola Ahmed Tinubu
Otu Congress for Democratic Change CPC n'aha ịchafụ bụ otu pati onyeisiala Buhari nọ n'isi ya oge ahụ
Otu pati All Nigeria People's Party bụ pati Buhari jiri zọọ ọchịchị n'afọ 2003, onyeisi ya bụ Edwin Ume-Ezeoke
Otu All Progressive Grand Alliance nke ụfọdụ n'ime pati ahụ obi na dịghị mma kewara sonyere ndị otu a kpokoro ọnụ.
N'ọnwa Novemba afọ 2013, gọvanọ ise nọ na PDP hapụrụ pati ahụ banye APC ebe ndị sinetọ ruru mmadụ 49 mekwara etu ahụ nke mere APC jiri merie ọchịchị n'afọ 2015.
PDP chịrị Naịjirịọ́ afọ iri na isii tupu APC anara ha ọchịchị
Aka chịburu Naịjirịa bụ Olusegun Obasanjo dọkara akwụkwọ kaadị gosiri na ọ bụ onye otu pati PDP kwuo na ya anọghịzi n'otu pati ọbụla.
N'ọnwa Jenuwarị afọ a, Obasanjo bidoro otu ọhụrụ nke ọ kpọrọ Coalition for Nigeria Movement CNM n'aha ịchafụ nke o kwuru na ọ bụghị otu pati mana ụnyaahụ, otu ahụ kwupụtara nkwado ha nye otu pati ADC maka ntuliaka 2019.
APC were ọchịchị n'afọ 2015
Pati ADC a ọ chọrọ ime ihe APC mere na 2013?
APC bụ pati kpokoro pati ndị we merie ọchịchị ma Obasanjo kwuru na ha chọrọ inye ndị APC ọsọ, nke pụtara na ha nwereike ikwatu APC etu APC si kwatuo PDP.
Ụfọdụ ndị gọvanọ nọ n'APC na ekwupụta iwe ha gbasara ọchịchị ndị APC ebe ụfọdụ ndị omeiwu dịka onyeisi ndị sineti na ndị pati APC na-akwata ya kamgbe.
Ọ bụrụ na ndị a iwe na-ewe kpebie ịpụ na APC, ha nwereike laghachi PDP maọbụ banye pati ọhụrụ ahụ ebe Obasanjo nọ nke ga-enye ADC ụdị ikike APC nwere oge nke ya.
Ihe ndị ị na-amaghị maka CNM na pati ADC
Ha ji ụdị ihe osise a na-ajụ ụmụ Naịjirịa ajụjụ gbasara etu ngalaba dị icheiche na Naịjirịa si eme
Obasanjo kpokobara CNM ebe aka chịburu Ondo steeti bụ Olagunsoye Oyinlola sikwa PDP pụọ bụ onyeisi ha
CNM nwere mmadụ karịrị nde atọ debanyerela aha na pati ahụ
Ihe ruru pati 68 chọrọ ikpoko ka ha na CNM bụrụ otu
CNM akwadola otu pati African Democratic Party nke bụ ADC n'aha ịchafụ
ADC bidoro n'afọ 2006, onye zọrọ ha ọchịchị bụ Pat Utomi n'afọ 2007
PDP kwuru na ya na ADC na pati ndị ọzọ na-anọghị n'ọchịchị ga-ejikọ aka chụpụ onyeisiala Buhari na ndị APC na 2019.
Onye na-ahụ maka mgbasaozi n'APC bụ Bolaji Abdullahi kwuru na-agbanyeghi na CNM na ADC kpokoro, ya mara na ụmụ Naịjirịa ka nwere ntụkwasị obi n'otu ya APC.
Ihe a niile na-eme na-egosi etu ntuliaka 2019 ga-esi gaa na ihe ihuigwe ga-adị ka ya oge ahụ.
Ihe na-akpa m bụ nchekwa na akụnaụba obodo
Etu ndị Sinetọ si agbari ego Naijiria
Ndị mahadum IMT majara onye ntaakụkọ BBC
Ọtụtụ mmadụ nwụrụ maka ịgbuichi a
Ọ ga-atụ gị n'anya, mana foto a na-egọsị ụdịrị ichi ndi mmadụ na-egbu n'ala Igbo mgbe gboo.
Ịgbuichi dị ụzọ abụọ ama ama. Otu bụ ụdịrị ndị Nri na echi, nke ọzọ bu nke ndị Agbaja. Ichi Nrị na-ewu bu na gbụrụgbụrụ Ọka bu obodo di na Anambra steeti ugbua, nke Agbaja si na gbụrụgbụrụ Ọgwụ nke dịzị na Enugwu steetị.
N'ime akwụkwọ akpọrọ Journal of International African Institute na Bekee, ha kọwara na ndị Igbo anaghị egbu ichi maka ị gosi ebe onye gburu ya sịrị bia.
Ihe ndị ị na-ekwesịghị ime n'akụkụ onye Igbo
'Aguleri na Igboukwu abụghị mbido Ndigbo'
Ihe ndị ị kwesịrị ịma tupu ị lụọ nwaanyị Igbo
Ọ bụ maka igosi ogo, ọkwa maọbụ ugwu, na ị gosi na onye ahụ abaala otu ndị ọzọ.
Ha na-akpọ ndị gburu ichi ndịnze maọbụ ndịichie.
Naanị ndị dị ike ga-egbụ ichi
Dịka omenaala siri kwu, ọ bụ sọọsọ ndị gburu ichi ga-emeri ọnwụ.
N'oge ahụ, ha nwere nkwenye na ndị gburu ịchị ga-ebi ebeebe n'ala ndị mmụọ.
Ndị gburu ichi anaghị arụ ọrụ dịka ndị ọzọ, ha anagị ebu ihe ọbụla n'elu isi ha. Ọ bụ arụ ị chọ ha okwu obụla maọbụ kpaso ha iwe.
Igbuichi dị icheiche n'ala Igbo
Ọ dị ezigbo mkpa ka ọnwa na anyanwụ dị n'ichi ọbụla ha ga-echị.
Ọnwa na-ebụrụzọ, anyanwụ na-esote ya, nke atọ ga-abụ ichi ahụ.
Otụtụ ndị igbo nwere nkwenye na Ogbanji ka dị ire
Igbuichi ọzọ ha na-egbu bụ maka ụmụaka ha chere na ha bụ ogbanje.
Dịka omenaala siri kwu, ha na-egbu ha ichi a ka mmụọ ogbanje naghị mata ha ma ọ bịa ọzọ.
Ọzọ bụ igbu ichi maka ntị fụrụafụ.
Ndị Igbo nwere nkwenye na igbuichi a ga-eme ka ntị ọbụla fụrụafụ gba mmee nakwa da ba n'ime.
Ị ma uru ọjị bara n'ala Igbo?
Ihe ndị ị na-ekwesịghị ime n'akụkụ onye Igbo
Ọ bụ n'isi ụtụtụ ka onye chọrọ ị gbu ichi ga-ebilite, pụọ n'iro, dina n'ala cheli ihu ya elu.
Ha ga-eji mma toro ogologo dị nkọ gbuo ichi a.
Ọ bụ arụ ka onye ahụ bee akwa, maọbụ tie mkpu mgbe a na-egbu ya ichi a.
Onweghị ihe ọbụla ha ga-enye ya maka ị nye aka ịdị ụfụ maọbụ ị kwụsị ọbara ga-agba n'oge igbu iche a.
Igbuichi a bụ maka ị chọ mma
Onweele ndị nwụrụ mgbe a na-egbu ha ichi, otụtụ ndị ọzọ kpuru isii maka ihe a.
Ọ bụrụ na onye ha na-egbu ichi bee akwa, e nwere ike ị napụ ya akụnaụba ya.
Ebe anaghị egbuichi n'ahụ mmadụ
Anaghị egbu ichi na obi, uvu maọbụ n'ụkwụ, ọ bụ sọọsọ n'ihu na afọ ka ha na-egbu ichi.
Ugbua, onweghị onye ị ga-ahụ gburu udịrị ichi a na egbu mgbe gboo.
Onya ọkammụta aha bụ Chigozie Nnabuihe kwuru na ndị niile gburu ichi a anwuchaala.
O kwukwara na ọbịbịa ụka otu Kraịst mere ka ọtụtụ mmadụ kwụsị igbuichi.
N'ime akwụkwọ Journal of International African Institute, otu nwoke a jụrụ ajụjụ kwuru na ụmunwoke ugbua anaghị enwe ike idi ụfụ ga-apụta na igbu ichi a.
Otu Obasanjo kpokobara abala ndọrọndọrọ
Onye odee akwụkwọ ndi otu CAN awụọla
Echere na ọ bụ ndị agboro na-agba egbe a
Akụkọ na-apụta kwuru na ụda egbe dara n'ụtụtụ a na Pọtakọt Rivas steetị.
Onye ntaakụkọ BBC Igbo gwara okwu n'ekwe ntị bu Victor Eziahama kwuru na ọ bụ ndị agboro APC gbochiri ụzọ ụlọịkpe ga-ekpe maka ntuliaka imeụlọ nke APC ga-eme echi n'obodo ahụ.
Mmadụ abụọ anwụọla na ntuliaka APC
Ọgbaaghara APC: Oyegun asaala Tinubu
Ntuliaka imeụlọ APC: Gịnị ga-eme ugbua?
Ndị nche nọ n'ụlọikpe ahụ malitere ị gba egbe maka ị chụsa ndị ahụ bịara ị bido nsogbu, ụlọịkpe ahụ gara n'iru ịkpe ma nye iwu gbasara APC
Eziahama si na Ọkaikpe Chinedu Nworgu nyere iwu na ntuliaka imeụlọ APC na-akwado agaghi eme maka ebubo aka-azụ na-aga n'ime otu ahụ.
Ụfọdụ ndị nọ ebe ihe a mere kwuputara ya n'elu soshal midia nke Twitter:
Nke a tipuru mkpu na mbido ọgbaaghara ahụ:
Nke a gosiri ụfọdụ ụgbọala emebiri n'okwu a:
Onye kwuputekwara ebum nuche ya maka ihe mere:
Echi ga-ekwu ma APC a ga-ada iwu ahụ maọbụ ha ga-ejigide ya.
Cheta na ntuliaka imeụlọ nke otu APC mere n'ụbọchị satode gara aga ghọrọ ihe ọgbaghara maka mwakpo mere na mmadụ abụọ nwụrụ n'ebe dị ịcheịche.
Otu Obasanjo kpokobara abala ndọrọndọrọ
Ihe APC mere PDP ọ ga-eme ha na 2019?
E chere na ogbunigwe a gbara n'ụlọụka katolik si n'oge Agha Biafra
Ụfọdụ mmadụ n'obodo Iji-Nike kọwara ka ha siri nụ ụda ihe ha chere na ọ bụ ogbunigwe n'obodo ha ụnyaahụ.
Ogbunigwe ahụ gbara n'ime ụlọụka Holy Cross Catholic Church dị n'obodo ahụ ihe dịka Elekere ise nke ụtụtụ mara ebe niile jijiji mana o nweghi onye nwụrụ.
Fada Emmanuel Okwor bụ ụkọchụkwụ na-achịkọta ụlọụka ahụ kwuru na ihe a mere mgbe ọ na-akwado idu mass n'ụtụtụ ụbọchị ụka.
A gbala ogbunigwe n'ụlọ Nwodo
Ogbunigwe egbuola mmadụ 28 na Mubi
Ọ sị "nke a butere ọgbaaghara ma me kwa ka ụfọdụ ndị mmadụ gbapụ ọsọ ga zoo onwe ha".
Bishọpụ Enugwu  bụ Callsitus Onaga agaala ebe ihe a mere ma na-ekwu na nke a kwesiri i mee ka onye ọbụla kpachara anya ha.
Ọ sị na ọ bụrụ na ihe a mere mgbe ndị mmadụ nọ n'ụlọọka na ọ kara ibute nsogbu ebe ndị mmadụ na-agba ọsọ.
Amaghị ụdị ogbunigwe gbara n'ebe ahụ
Akụkọ ndị dị mkpa n'abali a:
Ndị Boko Haram gara ụlọakwụkwọ Dapchi na Febụwarị afọ a
Nne Leah Sharibu, bụ nwata akwụkwọ ndị Boko Haram tọọrọ na Dapchi ma jụ ịhapụ maka na ọ bụ onye ụka Kraịst, ekwuola na ndị gọọmentị gbakọtara ya azụ.
Nwaanyị a kwuru sị "naanị ndị otu nzukọ Kraịst na-abịa ileta anyị. Enweghị onye si gọọmentị. Anyị nọọrọ onwe anyị."
Ngalaba na-ahụ maka njem ụgbọala na Naịjirịa ekwuola na atọrọla ihe karịrị mmadụ iri asatọ na mpaghara Kaduna steeti.
Ndị uweojii kwuru na ọ bụghị eziokwu na atọrọla ọtụtụ ndị mmadụ dịka ndị njem a si kwuo, mana enweela ndị atọrọla n'akụkụ ebe ahụ na nso nso a.
A tụọla nwoke dị afọ iri abụọ na isii nga mkpụrụ ọka afọ narị abụọ na iri ise na Saụt Afrịka.
Ikpe mara nwoke a bụ Shadrax Xidada Chauke maka ebubo mwakpo n'ike iri abụọ na atọ na ịnwa igbu mmadụ ugboro abụọ nakwa izu ohi na ịtọ mmadụ.
Naịjirịa na mba Congo, England na Czech tupu e bido asọmpị iko mbaụwa n'ezie
Otu egwuregwu Naịjiria bụ 'Super Eagles' tozuru isonye n'asọmpị iko mbaụwa ga-eme na Rọshịa n'ọnwa Juun ebidola nkwado asọmpị ahụ.
Akụkọ na-ekwu na ha ga-ebido ọzụzụ ha n'ụbọchị iri abụọ na abụọ nke Mee n'ọgbọ egwuregwu dị n'obodo Uyo, nke bụ isi obodo Akwa Ibom steeti.
Cheta na ndị NFF na onye nchịkọta otu Naịjirịa bụ Gernot Rohr wepụtara aha mmadụ atọ ga-eso asọ mpi a na Rọshịa.
Gee nkeji anyị na mgbede a:
Patrick Utomi gwara BBC Igbo ihe atọ dịkarịchara mkpa ọ chọrọ imezu ma ọ bụrụ gọvanọ na Delta steeti.
Maazị Usman Chinedu Mbaekwe gwara BBC Igbo ihe ọ gabigara n'aka ndị ntọ oge atọrọla ya n'ụzọ Okada dị n'Edo steeti ka o si Legọs na-aga Enugu n'afọ 2017.
Osote onyeisiala Yemi Osibanjo,onye ụkọchụkwụ ụka 'Redeem' bụ Ọkammụta iwu
Osote onyeisiala Naijiria bụ Yemi Osibanjo kwupụtara na gọọmenti etiti etinyela aka na akwụkwọ maka mmapụta ijeri naira 10.
O kwuru na a ga-eji ego a ịrụgharị ma wugharịa obodo ndị nsogbu Fulani na-achiehi na ndịọrụ ugbo metutụtara na Benue steeti na a steeti ndị ọzọ.
Osibanjo kwuru nke a n'ụbọchị Tuusde oge ọ gara nleta na ebe ndị gbara ọsọ mndụ nọ na Abagana na daudu dị na okpuru ọchịchị Makurdi na Guma dị na Benue Steeti.
O kwuru na ọnọdụ ndị gbara ọsọ ndụ n'ihi ọgbara ahụ na-echu onyeisiala Muhammadụ Buhari ụra.
Ortom: Ihe m jiri kpụpụ Miyetti Allah ụlọikpe
Uweojii: Anyị anụghị ihe Ortom Kwuru
"O nwere ihe ndị a chọpụtarala; nke mbụ bụ nchekwa. Anyị chọrọ ịgba mbọ ịhụ na ebe ndị e mebiri na e chekwara ya.
"Nke abụọ bụ bụ ịgba mbọ hụ na ndị gbara ọsọ ndụ laghachiri na be ha, alụgharịala .
"Nke atọ na ndị ọrụugbo laghachiri na ugbo ha nakwa na enyere ma ndị abụghị ndị ọrụ ugbo aka ibido ndụ ọzọ."
Ọ gara n'ihu kwa ha na a mapụtala ego a ga-eji belata ahụhụ ha na-ata sị, "A bịara m ịgwa ụnụ na gọọmenti ala Naijiria nwere ike ichekwa ụnụ ma gbooo mkpa ụnụ, na anyị na ezipụkwu ndị ọrụ nchekwa ka ha chekwaa ụnụ."
N'okwu ya ya, Gọvanọ Benure bụ Samuel Ortom rịọrọ ka gọọment tinyekwuo uchu na nchekwa mpaghara ahụ
" Ọ masị ndị ogbuọbara a si Libya, Boko Haram maọbụ ndị na-achị ehi,  sị tinyekwuo nchekwa iji kpochapụ ha na steeti a ka ndị mmadụ nwee ike ịlaghachi na be ha."
Odeeakwụkwọ ngalaba  na-ahụ maka gbatagbata na steeti ahụ nke a kpọrọ State Emergency Management Agency (SEMA), bụ Emmanuel Shior, kọwara na ebe ndị gbara ọsọndụ nọ n'Abagana nwere mmadụ  ipuku iri atọ na ano, narị itoolu ,iri atọ na isii(34,936) si Benue na Nasarawa steeeti gbaa ọsọ ndụ oge e mepere ya na ọnwa Februwarị mana ugbua e nwere mmadụ puku iri na abụọ, iri anọ na otu (12,041) ebe ahụ.
O kwukwara na achịkọta ọnụọgụgụ ndị nọ na ebe mgbata ọsọ ndụ asatọ dị na steeti ahụ, bụ mmadụ otu narị, iri asaa na ise, iri na asaa (175,017.)
Ejighi ọnụ agwa Igbo na ụzọ dị mma - Ohuabunwa
Ụmụigbo nọ UK alụọla ọgụ maka onye nna ya ka nwe ego
Afọ ole ka ị ga-ebi n'ụwa?
I ga-egbu ụdịrị ichi a egburu mgbe gboo?
Buhariwepụtara ndị ụlọoimiwu Bojet afọ 2018 ọnwa isi gara aga.
N'ụbọchị Tuusde, Ụlọomeiwu ukwu na nke nta wepụtara Bọjeti nke afọ 2018, ebe ha bulirị ego gọọmenti ga-emefu n'afọ site na tarịị naira 8.612 ga tarịị naira 9.120, nke pụtara mmanyekwu ijeri naira 500.
Mgbari ego ahụ nke pụtara N9,120,334,988,225, gọsiri na e hiwere N530,421,368,624 maka  nkesa dị na iwu ( Statutory Transfers).
E hiwere N2,203,835,365,699 maka ịkwụ ụgwọ eji eji(Debt Service nke ọnụego N190,000,000,000 bụ maka ụgwọ ruola ọkwụkwụ.
Enugwu steeti ekewapụtala ijeri naira 103 maka 2018
Ụlọomeiwu abụọ akpọọla Buhari oku
E hiwerekwara N3,516,477,902,077 maka ego mmefu ego a na-eme kwa mgbe kwa mgbe (Recurrent Expenditure.)
Ha hiwekwara N2,869,600,351,825 dịka ego maka imepụta mwulite doro anya( Development Fund for Capital Expenditures) n'afọ ga-akwụ ma ọnwa Disemba gba iri ato na otu.
Cheta na gọọmenti etiti wegara ndị ụlọoimewu Bojeti  afọ 2018 ọnwa isi gara aga.
N'ụlọomeiwu nke ukwu onye bupụtara akwụkwọ Bọjet bụ onyeisioche kọmitii lebanyere ya anya bụ Sinetọ Danjuma Goje.
N'otu aka ahụ, Mustapha Bala Madaki bụ onye bupụtara akwụkwọ ahụ na'ụlọomeiwu nke nta.
Ọnụ na-ekwuchitere Sineti bụ Aliyu Sabi Abdullahi kwuru n'izuụka gara aga na aga-ebuta ya na Tuusde ma tulee ya na Wenezde, ebe ha ga etinye aka n'akwụkwọ ahụ na Tọọsde.
Osote onyeisi Ụlọomeiwu nta bụ Yussuff Lasun, kwuru na ha ga-atulee Bojeti na Tuusde ma tinye aka na ya n'Wenezde mana ọ bụrụ na ha emepụghị ya, ha ga-emezu itiinye aka n'akwụkwọ ahụ na Tọọsde.
Ejighi ọnụ agwa Igbo na ụzọ dị mma - Ohuabunwa
Ụmụigbo nọ UK alụọla ọgụ maka onye nna ya ka nwe ego
Afọ ole ka ị ga-ebi n'ụwa?
I ga-egbu ụdịrị ichi a egburu mgbe gboo?
Zakzaky mgbe a kpọtara ya n'ụlọikpe
E highariala ikpe onyeisi ndị Shi'a na Naịjirịa bụ Ibrahim el-Zakzaky  n'ọnwa Juun 21.
A kpụpụtara el-Zakzaky na nwunye ya n'ụlọikpe dị na Kaduna n' ụbọchị Tuuzde.
Ndị kpọrọ Zakzaky gawa ụlọikpe bụ gọọmenti Kaduna bu ndị na ebo ya ebubo na o gbụrụ onye agha Naịjirịa mgbe ndị na eso ya na ndịgha nwere nsogbu n'afọ 2015.
Gọọmenti etiti ọ na-ahọrọ mkpebi ụlọikpe?
Akụkọ dị mkpa taa: Tọghapụ Elzakzaky - Shiite
Anyị nwụchiri ndị Shiite 115- Uweojii
Mmadụ abụọ ọzọ eji aka bụ Yakoub Yahaya Katsina na Sanụsi Abdulkadar Koki apụtaghị n'ụlọikpe ta.
N'ụlọikpe, agụọrọ Zakzaky ebubo a na-ebo ya, mana o kwuru na aka ya adịghi na ya.
Maxwell Kenyon, bụ onye ọkaiwu Zakzaky, si ka ulọikpe nye ohere igbapụta ya na mkporo, mana ọkaikpe ekweghị.
Ọkaikpe Kurada si ka Kenyon de ihe ọchọrọ ede.
Onye nọchịtere anya ndị gọọmentị Kaduna sị ka ụlọikpe kwere ka DSS ka jide Zakzaky.
Ọlụikpe kwenyere na nke a, sị ka akpọghachie Zakzaky Abuja.
Ụlọikpe gakwara n'ihu kwuo na ọ bụ n'ụbọchị 21 nke ọnwa Juun ka ha ga etinye ọnu ọzọ n'ikpe a.
Mana, ndị Shi'a si na ha ekweghị n'ije a mere.
N'akwụkwọ ha dere, Abdulhamid Bello, bu otu n'ime ndi isi ha, kwuru na ha ga aga n'ihu na-eme ngaghari iwe ha.
"Ọ bu gọọmentị etiti ka anyị ga ata ụta ma ya bụrụ na onwere ihe mere Zakzaky," Bello kwuru.
Akụkọ ndị dị mkpa n'ụtụtụ a:
Ụlọịkpe pụrụịche na-ahazi ka onye si-eme n'ọrụ gọọmentị bụ Code of Conduct Tribula na bekee, ekwuola na o nweghị ihe Jostis Sylvester Ngwuta mere.
Nke a bụ maka okwu gbasara ekwupútaghị akụ na ụba ya ha n'ezie.
Gọọmenti etiti ekwuola na ha ga-etinye ijeri naira 10 na idozi Benue steeti na steeti ndị ọzọ ndị ọchịehi mebiri ihe.
Osote onyeisiala Yemi Osibanjo,onye ụkọchụkwụ ụka 'Redeem' bụ Ọkammụta iwu
Ọkammụta Yemi Osinbajo bụ osote onyeisiala Naịjirịa kwuru nke a ebe ọ gara nleta iti aka n'obi na Benue steeti.
N'otu aka ahụ, akpụpụla onye ndu ndị Shiites n'ụlọịkpe ịzara ọnụ ya maka ebubo ịbute ọgbaaghara n'obodo.
Cheta na e jichiri ya na nga kemgbe afọ 2015.
Onyeisiala mba Nọt Koria na-ekwu na ha nwere ike ị gbahịị nzụkọ ga-adị n'etiti ha na mba Amerịka ma ọ bụrụ na Amerịka jisike na-akwanye ha ọkụ n'ike maka ngwa agha nụklịa ha.
Kim Jong-un na Donald Trump kwesiri ị zuko n'ụbọchị 12 nke Jun n'obodo Singapore ị kpa maka odinihu mba ha abụọ.
Ebe niile kwuru jim n'ọgbọ egwuregwu villa park ụnyaahụ
Nke a bụ iji kwanyere onye ọgba bọọlụ ọchie otu Aston Villa Jlloyd Samuel nwụrụ na mberede okporoụzọ.
Gee ya nkeji nke ụtụtụ a:
Ejiji ndị ndị Igbo pụụ iche nke ụkwuu
Ejiji ndị ndị Igbo pụụ iche nke ụkwuu
Ịlụ di maọbụ nwaanyị bụ ezigbo njem na ndụ mmadụ. Ọ bụ ihe mmadụ ole n'ole chọrọ ijide aka tupu ha ahapụ ụwa.
N'ala Igbo, nwoke gara ịlụ nwaanyị ga-amara na ọ bụghị sọọsọ nwunye ya ka ọ na-alụ. Ọ na-alụkwa ndị be ya niile. N'otu aka ahụ, nwaanyị na-alụ di na-alụkwa ndị be ya. N'ihi nke a, onye ọbụla siri n'ezinụlọ ha abụọ na-etinyekọta aka ịhụ na mmemme gbasara ndị a na-achọ ịlụ onwe gara nke ọma.
Okporoụzọ Umunya ọ nyịala gọọmentị idozi?
Ihe ukwu nke dị n'alụm di na nwunye bụ uwe ha ga-eyi n'ahụ makwa nke ndị ga-abịanụ ga-eyi.
Ndị a bụ uwe dị icheiche ndị be anyị na-eyi n'ala Igbo.
Uwe nwaanyị na-alụ dị na-adị iche maka ọ bụ ya ka onye ọbụla ga-ekiri ụbọchị ahụ. Nke nwoke na-apụkwa iche nke ya.
Ọ bụnwaanyị ka onye ọbụla ga-ekiri ụbọchị ahụ.
Ọtụtụ ụmụ nwaanyị na-eme ịgbankwu na-eyị uwe elu na nke mwụda. Ọbụghị iwu na uwe a ga-enwe otu agwa, mana agwa akwa nwaanyị ga-eyi ga-emejurịta ibe ya.
Aka uwe elu a nwere ike ịkwụsị ebe ọbụla. E nwere ike iji ọla akwa dị icheiche achọ ya mma. Uwe mwụda bụ ụdịrị akwa na-amasị ndị ibe nke nwunye na ndị agbọghọ bịara mmemme a. Ndị nwaanyị lụrụla di na-adị ama akwa n'ukwu.
Ndị nwoke na-eyi uwe elu na traụza. Ụfọdụ na-ama akwa n'ụkwu.
Nke a bụkwa uwe ọzọ dị mkpa n'ejiji alụm dị na nwunye dịka omenaala Igbo sịrị dị.
Ọdụ ịnyịnya, okpu na ọla olu bụ ụfọdụ ihe eji achọ mma
Nwaanyị nwere ike ịsụ ịchafụ n'isi. E nwere ike itinye ola uwe n'ịchafụ nke nwaanyị ka ọma ezigbo mma. Nwoke na-ekpu okpu isi. O nwere ike ịbụ okpu na-acha uhie uhie, edo na ndị ọzọ.
Ọla, akpụkpọ ụkwụ na ihe ndị ọzọ
Uwe a na-eyi n'igba nkwụ nwaanyị anaghị ezu oke ma ọbụrụ na ola dị icheiche adịghị na ya. Ọla ọcha, ọla edo, kọral, ọdụ na ọla a na-etinye n'akwa. Ha juru eju. Nwaanyị na nwoke na-agba uwe olu na nke aka. Ọzọkwa, nwaanyị na nwoke nwere ike iji ọdụ ịnyịnya. Nwaanyị nwekwara ike iji akụpe n'aka ma ọ chọọ.
Abịa na akpụkpọ ụkwụ, ndị nwaanyị na-eyi akpụkpọ ụkwụ mara mma. Ufọdụ na-eyi nke dị elu maọbụ nke ala ka ha nwe ohere ịgba egwu. Nke ndị nwoke bụ nke e ji akpụkpọ anụ mee.
Mkpọrọ na-eme ka ejiji nwoke
N'ikpeazu, nwoke nwere ike jide mkpọrọ o ji aga ije.
I ga-egbu ụdịrị ichi a egburu mgbe gboo?
Ihe ndị ị na-ekwesịghị ime n'akụkụ onye Igbo
Uru nwaanyị abụghị sọ n'ụsọekwu
Buhari nyere ndị ụlọoimiwu Bojet afọ 2018 ọnwa isi gara aga.
N'ụbọchị Tusde bụ Mee 15, Ụlọomeiwu nke Naịjirịa binyere aka n'akwụkwọ ga-achị mkpata na mmefụ nke akpọrọ Bọjeti 2018.
Bọjeti a ha binyere aka kwuru na Naịjirịa ga-emefu naira 9.120,334,988,225, bụ ọnụ ego jiri njere naira 500 karia ego dị na akwụkwọ onyeisiala Muhammadu Buhari nyere ya na mbụ. Onyeisiala nyere ha tari naira 8.612.
Na ihe gosiri na gọọmentị kwusiri ike na okwu ya na ọ ga-etinye anya n'ọrụ banyere mmepe obodo ka ngalaba na-ahu maka ọkụ latrik, ọrụ na ụlọ (bụ nke akpọrọ Minsitry of Power, Works and Housing na asụsụ Bekee) bụ ndị nwetakarị ego mmefu na Bọjetị ka ha wetera Njeri naira 682 na mmanye.
Nkwa asaa Buhari kwere na ihe o mere
Na otu aka ahụ, ngalaba na-ahụ maka njem nwetara njeri naira 251 na mmanye.
Onyeisiala na ndị isi otu APC nwere sọsọ ọnwa ole na ole iji gosi ndị Naịjirịa ma eji ọganịrụ bịa
Ndị ọzọ bụ ngalaba na-ahu maka nchekwa nwetara njeri 157 n'ọma; ngalaba na-ahụ maka ọrụ ugbo na mmepe ime oboso nwetara njeri 149 na mmanye; ngalaba na-ahụ maka mmiri nwetara njeri naira 147 n'ọma; ngalaba na-ahụ maka azụmahịa nwetara njeri naira 105 n'ọma.
Ndị nọ na okpuru bụ ngalaba na-ahụ maka akwụkwụọ na nke ahuike. Ngalaba akwụkwọ nwetara njeri naira 102 n'ọma ka Ahuike nwetara njeri naira 86 na ọma.
Ngala na-ahụ maka ihe banyere Naịja Delta nwetara njeri 58,082,611,977 ka nke na-ahụ maka gbụrụgbụru nwetara mpekatampe n'ime ha niile. Ha nwetara njeri naira 17 n'ọma.
Ngalaba na-ahụ maka ọrụ, ọkụ na ụlọ bu ndị nwetara ego karịa na Bọjetị 2018
Na ihe ọzọ gosiri na gọọmentị tinyere uche na ọrụ mmepe bu etụ ha sị nye ngalaba ha kpọrọ "special intervention programme" njeri naira 150, nye nke ha kpọrọ
"grants and donor funded projects" njeri naira 169 na ọma, na nke ha kpọrọ "zonal intervention projects" nwetara njere naira 100.
Ndi ntoroọbịa ga-erite oru na ọrụ nwereike ipụta n'ego etinyere na ngalaba na-ahu maka ọrụ. Oru a ha ga-erite bu site na ọru ha ga-enweta ma ọru ụzọ na ọrụ ihiwe ụlo bido n'ike.
Cheta na Pati na-achị bụ APC kwere nkwa na ha ga-ekepụta ọrụ nde atọ ma ha banye n'ọkwa mgbe ha na-achọ ka ebinyere ya aka n'afọ 2015.
Babatunde Fashola bu Minista na-ahụ maka ngala gọọmentị aka ha di ọrụ
Ka a na-akwado ntụlị aka 2019, gọọmentị Buhari ga-achọ ka ha mezuo nkwa ha kwere , nke ga-eme ka ha hu na ọrụ dị icheiche ha ji n'aka bụrụ ihe arụchara tupu ntụlị aka ebido.
Ọnụ ahịa ihe oriri agbadatala?
Akụkọ na-eme ugbua: Ụlọikpe akagbuola nkwụsịọrụnike Omo-Agege
Ndị "Restoration Group" kwuru na amanyere ha iwu ka ha rịọ Gọvanọ Rochas tupu agba ụlọ APC ọkụ.
Esemokwu onye ga abụ onye ga-anọchịte anya ndị APC Imo dịka gọvanọ na ntụlịaka nke 2019 ka na-adakwa.
Cheta na esemokwu a pụtara ihe n'ọnwa a, mgbe ha mere nhazi akpọrọ "Congress" a ga-eji họpụta onye ga-eji aha pati ahụ zọọ ọkwa gọvanọ.
Taa, otu n'ime ndị kewapụtara n'otu ndọrọndọrọ ọchịchị APC kpọrọ ndị ntaakụkọ n'isi ụlọọrụ ha maka ị kọwa echiche ha n'esomokwu nke di n'etiti ndị APC nke Imo steeti.N'ọnụ okwu TOE Ekechi bụ onụ na-ekwuchitere otu a, ha na-ebo gọvanọ Okorocha ebubo na o nupuru iwu ji patu ha isi ọtụtụ oge.
Onye ga-abụ Gọvanọ Imo Steet na 2019?
Okorocha ọ pụrụ imeli ọgọ ya Gọvanọ Imo steeti?
A nwụchiela mmadụ anọ maka izu akwụkwọ ntuliaka APC Ekechi kwuru na "Okorocha eriela ego niile dị n'Imo steeti, ndị Igbo na APC ajụla Okorocha n'Imo"Ọ gakwara n'ihu na-ebo Okorocha ndị omeiwu nke Imo steeti ebubo na ha anaghị arụ ọrụ ọbụla n'Imo steeti. Ekechi kwuru na ha nwere ihe onyonyo ruru 40 ga-abụ ihe ga-akwụ dịka ihe akaebe ha na ntuliaka "Congress" mere n'Imo steeti.
Ndị "Restoration Group" si na ha ga alaghachị Imo maka ntụlịaka
Ha kwukwara na Okorocha a na-abataghị ntuliaka emere n'Imo steeti maka na ọ na-agba mbọ ihụ na ọgọ ya nwoke were ọchịchị gọvanọ n'afọ 2019. Otu a na-ekwu kwa na Okorocha ekwughi eziokwu mgbe ọkpọro ndị mmadụ aha na ha esoghi na pati. BBC Igbo jụrụ onye ode akwụkwọ Gọvanọ Okorocha bụ Sam Onwuemeodo ihe ochere banyere n'ihe niile ndị "Restoration Group" na-ekwu mana ọ gwara anyị na-onweghị ihe ọ ga-ekwu banyere ha maka n'uche ya, ha emechala ihe ha nwereike ime. "Ike agwụla ha," Onwuemeodo gwara anyị.Ekechi na ndị otu ya kwuru na ha ga-abata Imo steeti maka ntụlịaka ga-eme echi bụ ụbọchi iri na asatọ nke ọnwa Mee.
Ụlọọgwụ Ọrthọpedic Enugwu dị ka ebe agbara ọsọ agha
Bọjetị 2018 ọ ga-enyere ndị ntoroọbịa aka?
Gọọmenti etiti ọ na-ahọrọ mkpebi ụlọikpe?
Akụkọ ndị kachasị mkpa mere taa:
Akụkọ ndị dị mkpa n'ụtụtụ a:
Ndị IPOB na-achọ inye ndị Ohaneze ọsọ n'ọgbakọ Ohaneze na-akwado ime.
Nnia Nwodo malitere dịka onye ndụ nke itolu (9) ndị Ohaneze ndị Igbo na 2017
Dịka a na-ele anya maka ọgbakọ ndị Ọhaneze chọrọ ime maka ịhazigharị obodo, ndị IPOB ekwuola na ha ga-me ọchụ ebe ahụ ma onye ndu ala Igbo ọbụla gaa ya bụ ọgbakọ.
Nyesom Wike na gọọmentị etiti na-akọrịta ọnụ nke ọhụrụ a.
Aka na-achị Rivas steeti bụ Nyesom Wike etiela mkpu na gọọmenti etiti chọrọ igbu ya.
Gọọmentị etiti chọrọ igbu m - Wike
Akụkọ kachasị n'abalị a: Ọrụ agaghị akwụsị n'akwa Niger nke abụọ
Mana ụlọọrụ onyeisiala kwuru na ebubo anụrụma codeine na-ebute na-efegharị ebe niile nke na-ekwesighi nzaghachi.
Gọọmenti etiti na-ekwu ka ụmụ Naịjirịa ghara iweghachite ndị PDP
Na aka nke ọzọ, ụlọorụ onyeisiala ekwuola na ụmụ Naịjirịa nwaa anwa weghachite ndị PDP n'ọchịchị, ị mara na ego niile PDP zuru a natara ha ga-alaghachikwurukwa ha ọzọ.
A na-agba mbọ ijide ebola n'ime DR Congo sọọsọ.
Ebola bịara na Naịjirịa na 2014 mana gọọmenti Naịjirịa jidere ya nkeọma
Ndị na-chọ ịkwụsị ọrịa Ebola na Congo ebidola inye ọgwụ mgbochi a ka na-enyocha enyocha.
Ndị ọrụ ahụike ga-ebu ụzọ nara ya bụ ọgwụ.
NFF akwụbeghi ndị Super Eagles ụgwọ mana ha ga-akwụ na nso a.
Dịka asọmpi iko mbaụwa na-abịa, ndị NFF ekwuola na ha ga-akwụ ndị Super Eagles ụgwọ ha n'oge na-adịghị anya.
Super ga-agbakwa otu Athletico Madrid n'Uyo echi n'asọmpi enyi na enyi iji kwado maka asọmpi iko mbaụwa ahụ.
Gere akụkọ mere na mgbede a n'otu nkeji:
Muhamadu Buhari agaala ụlọogwụ ugboro ole na ole maka nleta onwe ya
Otu kporo onweha 'The Coalition of Northern Groups' na bekee gwara onyeisiala Naịjirịa bụ Muhammadu Buhuri na onye chiburu dịka osote onyeisiala n'oge garaaga bụ Atiku Abubakar na ọ ga-adị mma maọbụrụ na ha abụọ wepuru aka n'ime ọsọ ị banye n'ọkwa ọchịchị dịka onyeisiala n'afọ 2019.
Otu a kwuru na ha na-ekwusi okwu ike makana ha abụọ bụ Buhari na Atiku karịrị afọ iri asaa na kwa na ndị ntorobia kwesiri ị bụ ndị ga-achị Naịjirịa ugbua na kwa n'iru.
2019: 'Ndị Igbo akwadoghị Buhari'
Atiku etinyela ụkwụ na ndọrọndọrọ 2019
Ha kwukwara na ọ bụ ndị chiburu Naịjiria n'oge garaaga burukwa ndị ka goro nka bụ ndị mebiri Naịjirịa, na kwa oge eruola ndị ntorobia buru Naịjirịa gawa ala ekwere nkwa.
Otu ha kwuru okwu a n'ime akwụkwọ a dere na ngwụcha ọgbakọ ha na Kaduna n'ụbọchị Monde.
Atiku Abubakar anwaala ugboro ole na ole ị bụ onyeisiala Naijiria
Cheta n'ọbụ ndị otu a sị ka ndị Igbo bị na mpaghara ugwu hausa kwara lawa.
Mana ọnụ na-ekwuchitere onyeisiala bụ Garba Shehu azaala otu a.
Shehu kwuru na onweghị iwu ọbụla na Naịjirịa kwuru na onye karịrị afọ iri asaa anaghị enwe ike ị so n'ọsọ ịzọ ọkwa ọchịchị dịka onyeisiala Naịjirịa.
Onweghị ihe Atiku Abubakar kwuru ugbua maka okwu a otu nke a na-ekwu.
Otu a kwukwara na ihe kachasị dị ha mkpa bụ ka gọọmentị leba anya na ntụlịaka maka ị nwere onwe nke a kpọrọ 'referendum' na bekee.
Ndị uweojii achụsasịala ndị Ipob n'Awka
Gideon bụ nwa onye ndọrọndọrọ ọchíchí
Ndị uweojii nọ na Legos anwụchiela Gideon Bamidele, 19, nwa mahadum (Caleb University),na enyi ya bụ Afeez Anifowoshe,  20,maka iji egbe ezu ohi.
Gideon, onye nọ afọ nke atọ dịka onye na-agụ Kọmputa Sayensi na mahadum ahụ na enyi ya ji egbe ụmụaka chọrọ ịnapụ a kpọrọ Olugbenga Otun, onye ọkwọụgbọala Uber ụgbọala ya oge nkata gbudoro ha.
Ohi Kwara: Ndị uweojii anwụchiela mmadụ 7
Ndị ohi ejirila aka ha gaa mkpọrọ
Otu nwoke egbuola nwunye ya n'Enugwu
Ma oge ha rutere nso ebe a kpọrọ Itowolo Bridge, Gideon wepụtara egbe ụmụaka chọrọ ịnapụ ọkwọụgbọala ƴa.
Ọ bụ ka ha na nwoke ahụ na-agbarita ka ha nwere ihe mberede mere ka ụgbọala ahụ ṣọgharịa.
Onye ọkwọụgbọala ahụ tiri mkpu enyemaka nke kpọkọbara ndị mmadụ nke gụnyere ndị uweojii.
Oge onye ntaakụkọ BBC gbara Gideon ajụjụ ọnụ ihe tinyere ya n' izu ohi, o kwuru na ọ bụ ajọ  enyi nakwa ịnụ anwụrụike.
Gideon Bamidele na Afeez Anifowoshe chọrọ ịnapụ onye Uber ụgbọala Toyota Corolla ya
Gideon, onye bụ nwa otu onye ndọrọndọrọvchịchị a maara ama na mpaghara Surulere (nke a chọghị ịkpọ aha ya) kwuru n'anya mmiri sị: "Amaghị m ihe banyere m n'ime mere ka m banye na Shoprite zụrụ egbe ụmụaka ụbọchị ụka ma gwa nwata nwoke imara ka  anyị were ya rụọ ọrụ."
Onyeisi ndị uweojii na Legos bụ Imohimin Edgal kọwara na ndị uweojii na- eme nyocha n'okwu ahụ. Na ha ga-akpụpụ ha ụlọikpe ma ha mecha nchọpụta ha.
Ndị ụka katọlik n'Enugwu na-esonye na ngagharị iwe taa
IPOB bu ọgbaghara bịa n'ọgbakọ Ndigbo n'Awka
Anyi achọghị Buhari na Atiku - Otu ugwu hausa
Nwafọ Igbo ama ama n'ime ihe nkiri Nollywood bụ Bobmanuel Odogwu kwuru na ọnọdụ ndị Igbo na Naịjirịa bụ ihe nwute.
O kwuru nke a mgbe ya na BBC Igbo nwere mkparịtaụka n'Enugwu.
Odogwu kwuru na ndị Igbo bụ ndị mbụ na Naịjirịa, mana e bidoro na akpagbu ha ma kpagide ha n'akụkụ.
O kwuru na mgbe a lụchara agha Biafra, na a naara ndị Igbo ihe niile ha nwere.
Mana n'ime afọ iri anọ, ndị Igbo wee pultekwa dịka osiisi achara ma soro n'ihe niile a na-eme na Naịjirịa.
Odogwu gara n'ihụ rịọ ndị Igbo ka ha nwee otu obi ma pụta n'okwu ndọrọndọrọ ọchịchị na Naịjirịa, i ji were ezi ọnọdụ ruru ha.
Igwurube mmadụ pụtara na kadụna maka ngagharịiwe ahụ na steeti dị iche iche na Naịjirịa
Ndị Katọlik na Naijiria niile mere ngagharịiwe iji gosi obi mwute ha maka oke ogbugbu mmadụ na-aga na Naijiria.
N' ọnwa Epreelụ, ndị e chere na ha bụ ndị Fulani ọchịehi  gburu ndị ụkọchukuw abụọ na ndị ụka Katọlik iri na asaa ndị Fulani ọchịehi gburu na Benue.
Ọgbakọ ndị Bishọp gwara ndị ha na-achịkọta ka ha mee ngagharịiwe taa dịka a na-eme emume akwamozu ndị ahụ nwụrụ taa bụ Tuusde na Benue.
N' okwu ya oge o du ndị ụka kaolik na ngagharịiwe, Bishọp ụka Katolik na Port-Harcourt bụ Camilus Etokudoh kwuru oke mkpa ndụ mmadụ dị ma katọọ oke igbu mmadụ.
O kwuru na ngariiwe ahụ abụghị maka okwu ndọọndọrọ ọchịchị.
"Ndị ọchịehi ewegharala ọtụtụ ala anyị dịka anyị gara n'ihu na edegara onyeisiala Buhari akwụkwọ maka mkpamkpa ndị ọchịehi na-akpa."
Ndị Katọlik na Kadụna bucha ozi na-ekwu ka gọọmenti kwụsị oke ogbugbu mmadụ
N'Enugwu, ndị nne, nna, ụmụaka na ndị chiri echiche n'ụka pụtara n'igwe maka ngagharịiwe.
Ndị e chiri echi na Katolik sonyere na ngagharịiwe e mere n'Enugwu
Ndị ọgba bọọlụ na Yorupe na-enyeghi goolu ọbụla n'afọ a
IPOB bu ọgbaghara bịa n'ọgbakọ Ndigbo n'Awka
Ndị ụka katọlik n'Enugwu na-esonye na ngagharị iwe taa
Ebuka Obi-Uchendu bụ onye na-eme ihe onyonyo amaama, gwara BBC Igbo ihe mere o jiri wuo ewu n'ụbọchị agbamakwụkwọ Harry na Meghan.
Ọrụ si n'aka: Jessica Nwankwo
Ọnwa Mee 27 n'afọ ọbụla bụ ụbọchị pụrụiche ekewapụtara maka ncheta ụmụaka niile nọ na Naịjirịa na ihe gbasara ha.
Dika a na-eme emume ụbọchị ncheta ha nke afọ 2018, ụmụaka Naịjirịa ekwuola ihe ha chọrọ ka gọọmentị etiti mere ha.
Gọọmentị etiti nakwa ngalaba na-ahụ maka ụmụaka na mbaụwa niile akpọrọ UNICEF ekwuola na ha ga-eme ihe niile ike ha ruru iji wee kwụsị mwakpo ụmụaka .
Akụkọ ndị kachasị mkpa mere taa:
Ụmụaka bụ Olileanya Naịjirịa - Buhari
Dịka taa bụ ụbọchị ncheta ụmụaka na Naịjirịa, Onyeisiala Muhammadu Buhari akpọkuola ndị ọrụ nchekwa, ezinaụlọ, ndị isi obodo nakwa nke okpukperechi ka ha bilie buo agha megide mwakpo ụmụaka bụ nke na-arị elu.
Buhari kwuru na ụmụaka bụ ọdịnihu Naịjirịa, na-atụmatụ si n'aka ha na-enye ya owuweanya na Naịjirịa nwere ndịnihu dị mma.
Biafra Zionists Federation akachapụla iwu ị nọ n'ụlọ Ipob na MASSOB
Dịka Ipob na MASSOB enyela iwu ka ndị mmadụ nọọrọ n'ụlọ n'abalị iri atọ nke ọnwa Mee, iji cheta ndị Biafra nwụrụ na-agha
Otu kpọrọ onwe ha Biafra Zionists Federation kachapụrụ iwe a ma gwa ndị mmadụ ka buru ọkọlọtọ Biafra gawa n'Enugwu iji kwupụta mwereonwe Biafra.
Akụkọ kachasị n'abalị a: Ipob si Igbo apụla na 30 Mee
IPOB bu ọgbaghara bịa n'ọgbakọ Ndigbo n'Awka
'Ipob mezuru ebumobi ikposaa ọgbakọ Ohaneze'
Saụt Korịa agbarala Not Koria akaebe
Onyeisiala mba Saụt Korịa bụ Moon Jae-in ekwuola na ogbo ya nke Nọt Korịa bụ Kim Jong-in chọrọ ịkpọchapụ ngwaagha nuklịa n'ogige Korịa peninsula.
Moon Jae-in kwuru na ọ maghị ma mba US ọ ga-ekwenye na mkpebi a, kama ka ha nụrụ ya  site n'ọnụ Kim.
Trump akagbuola mkparịtaụka ya na Kim
Udo ọ ga-abia n'etiti North na South Korea?
Akwa dara n'ọgbọ egwuregwu dị na Kiev n'abalị mgbeReal Madrid jiri goolu ato asatara otu merie Liverpool n'agba ikpeazụ asọmpi Uefa Champịọns
Mmeri a ga-eme ya ugboro atọ n'ụsoro ma bụrụ ugboro iri na atọ n'oge niile Real Madrid na-amabute iko a.
Ihe a na-ekwu maka Champịọns League nke abalị a
Gere akụkọ mere n'utụtụ a n'otu nkeji:
Akụkọ ndị kachasị mkpa mere taa:
Mo Salah tụnyere aka ya na-mmeri emeriri ha ụnyahụ
Ị ma na Iko mbaụwa afọ a nwere ike ịcha Mohammed Salah?
Onye nlekọta otu egwu bọọlụ Liverpool bụ Jurgen Klopp ekwuola na mmerụ ahụ Mohamed Salah nwere abụghị obere ihe, na ọ dịka ọgbajiri ọkpụkpụ olu ma ọ bụ nku aka.
Ndị uweojii adọọla aka na ntị maka ogbunigwe dị n'ala
Ebere Amaraizu bụ ọnụ n'ekwuru ndị uweojii n'Enugwu steeti
Ndị uweojii akpọkuola ndị ọrụugbo na ndị ọrụụzọ ka ha saa anya miri maka ogbunigwe e liri n'ala oge agha.
Ebere Amaraizu bụ ọnụ n'ekwuru ndị uweojii n'Enugwu steeti kpọrọ oku a na mkparita ụka ya na BBC Igbo nwere taa.
Kpọghachite ndị uweojii - Ibrahim Idris
Unu ekwela ka ihe mere anya mee imi
Massob achọghị uweojii nke steeti
Onyeisiala Buharị ekwela ụmụaka nkwa taa bụ ụbọchị ha
Buharí nyere iwu ka ndí nchekwa na ezinaụlọ lebere ụmụaka anya n'ụzọ pụrụ iche
Dịka taa bụ ụbọchị ncheta ụmụaka n'ụwa nịịle gbaa gburugburu, onyeisiala Buharị akpọkụola ndị nkuzi, ezinaụlọ nakwa ndị ọrụ nchekwa obodo ka ha do do do hụ na ụmụaka nwere ezi nchekwa na Naịjirịa.
Onyeisiala kpọrọ okụ a n'ozi ya ebe oha na eze turu anya na ọ ga ekwute maka ụmụaka Chibok fọrọ na Leah Sharibu ka na-efu efu.
Amụma mmiri akwụsịla ndị ụgbọelụ na Britain
Ihe dịka amụma mmiri ruru 15,000 sere n'igwe na ọdịda anyanwụ Briten ụnyahụ
Oke egbe igwe gbara na Britain unyaahụ emela ka ụgbọelụ ndị kwadoro ime njem taa kwusị njem ha n'ọdọ ụgbọelụ Stansted.
Ya bụ egbeigwe tinyekwara okụ n'ebe ụfọdụ nke a sị na ndị na-achụ ọkụ gbanyuru n'isi ụtụtụ taa.
Gere akụkọ mere n'utụtụ a n'otu nkeji:
Ụmụaka bụ ọdịnaihu Naịjirịa mana ndị mmadụ na-ekwu na ha anaghị enweta ezi nkuzi n'ụdị nkuzi dị na Naịjirịa ugbua
Onyeisiala BUhari ji akwụkwọ ozi o zigara ụmụaka taa wee bido ya bụ mmemme ebe ọtụtụ ndị ọzọ ọnụ na-eru n'okwu gakwara sonyere ụmụaka taa, tụmadị ụmụaka ndị nọ n'ahụhụ dị icheiche. Ụfọdụ gara ebe ndị agha Boko Haram chụsasịrị bi ebe ụfọdụ gara ebe ndị ọzọ dị icheiche.
Amalu Ngozi gosiri etu ya bụ mmemme si gaa n'ọgbọ egwuregwu dị n'Enugwu taa.
Ihe 8 onyeisala Buhari kwuru maka ụmụaka taa
Buhari: Buo agha megide mwakpo ụmụaka
Nke a bụ foto ụlọọrụ onyeisiala zipuru igosi etu o si echeta ụmụaka, ha zipuru n'igwe twitter;
N'akụkụ nke ya, onyeisi ndị ụlọomeiwu sineti bụ Bukola Saraki kwuru na ya gara ebe ogige ebe ndị oyiegwu chụsasịrị bi na Benue steeti,
O kwuru na ụmụaka enweghi ihe ha mere ha jiri nọrọ ebe ahụ mana ha bụ ọdịnaihu ala Naịjirịa.
N'aka nke ọzọ onye bụbu osote onyeisiala bụ Atiku Abubakar nọrọ n'akara twitter ya kwuo ka e cheta ụmụaka ma nọnyere ha, mee ka ha chịa ọchị.
Onye meriri ihe nkiri BBN nke afọ 2018 bụ Miracle Ikechukwu ekpeghikwa azụ ebe o dekwara ozi nke ya ma ga nọnyere ụfọdụ ụmụaka ma kwuo na olileanya anyị ga-abalị na mmezu ma e soo ha nke ọma.
Oluyemi Fasipe dere ozi nke ya ma kwuo na ya na-echetara ụmụ Naịjirịa niile na ndị mba ofesi maka Leah Sharibu bụ onye ndị Boko Haram kpọrọ ma na ha akpọghachitebeghi ya. O kwuru na ụmụaka ndị ọzọ na nne na nna ha nọ mana nwantakịrị nwaanyị a na ndị mụrụ ya anọghị, ka a ghara ichefu ya.
Deekachy dere akụkọ na-agbawa obi gbasara nwantakịrị nwaanyị dị afọ 9 dị ime nke o kwuru na ya hụrụ ebe ọ chọrọ ịmụ nwa. Ọ kọwara na ọ lụrụ di n'afọ asatọ wee na-ekele ụmụaka niile ndị dị etu ahụ.
Osinachi ji ọchị na-eme nke ya ebe ọ na-ekele onye ọbụla rugoro afọ 20 mana na-anata ndị mụrụ ya ego dịka nwantakịrị.
Lee ihe ụmụaka chọrọ ka e mere ha taa bụ ụbọchị ha.
Akụkọ kachasi : Ipob nabatara Buhari 2019
Ndị Benue apụtaghị nabata Buhari
Gassama na Macron zụkọrọ taa
Otu onye Mali gbagara ọsọ ndụ na France abụrụla onye a na-akpọ dike maka etu o siri gba mbọ zọpụta nwata dị afọ anọ chọbụrụ ị dapụ n'elu ụlọelu.
N'otu aka ahụ kwa, onyeisiala France bụ Emmanuel Macron emela nwoke ahụ a kpọrọ Mamoudu Gassama onye France, ma nye ya akwụkwọ ikike.
Mamoudou Gassama nwetara ekele nke ukwuu etu o siri ria ilu uloelu ahụ ga zopụta nwata ahu chọrọ ị dapụ.
France: Otu onye uweojii anwụọla
Mmadụ 16 emerụọla ahụ na France
Onyonmyo siri France gosiri ebe ọ na arị ụlọ elu ahụ nakwa ndị mmadụ na-eti mkpu ha ji agba ya ume.
Ka onyeisiala Emmanuel Macron zutere ya n'obi ukwu ndị France akpọrọ Elysee Palace, okwuru na Gassam ga abụrụzi onye France.
Ọ gakwara n'ihu nye Gassama ezigbo ekele, ma nye ya ọlaedo ma kwukwa na a ga enye ya ọrụ n'ụlọ ịgbanyụ ọkụ.
Oku mberede a Gassama zara mere n'isi obodo France bụ Paris, n'ehihe ụbọchị 27 ọnwa a bụ Mee.
Gassam zikọrọ akwụkị̀ọ ikike enyere ya
Maazi Gassama kwuru na ọ na-agafe were hụ ndị mmadụ gbakọrọ n'ihu ụlọ ahụ.
"Ka m kutere nwa ahụ n'aka m, ajụrụ m ya ihe mere o jiri me ihe a omere, mana ọ zaghị m," Gassama kwuru.
Ndị ọlụ mgbanyụ ọkụ Paris kwuru na mgbe ha rụrụ ebeahụ, ha hụrụ na a zọpụtara onye nọ na nsogbu.
Akụkọ Maazị Gassama dị ka ihe onye Mali ọzọ a kpọrọ Lassana Bathily mere n'afọ 2015 mgbe ndị oyi egwu wakporo ebe a na-ere nrị.
Maazi Bathily nyere mmadụ isii aka di ka ọ kpọrọ ha gaa ebe ha zoro ma rịpụ ga kpọ ndị uweojii.
Enugwu ga-abụ obodo kacha ọcha - Ugwuanyi
Lai Mohammed: Buhari emeela ọfụma
Ihe 8 onyeisala Buhari kwuru maka ụmụaka taa
Akụkọ ndị kachasị mkpa mere taa:
Serena Williams awakela ka anyanwụ ọzọ
Serena gbara dị afọ 36 nọzi na agba nke atọ na French opun
Agbara nwaanyị na egwuruegwu tennis bụ Serena Williams sị ụwa chere aka ghọrọ ya na ọdịnihụ.
Serena bụ onye meriri Ashleigh Barty nke mba Australia sị na ya ga-emecha sịe ike karịa ka ya dị bụ tupu ya amụọ nwa bụ nke sechituru ya nwaazụ na-egwu.
Owelle Rochas bụ Gọvanọ Imo Steeti
Achọrọ Owelle Rochas achọ na ọgbakọ ndị APC n'Abụja ụnyahụ ebe ọtụtụ ndị isi ọzọ ndị pati ahụ zuru na ya bụ ọgbakọ
Owelle sị na ya bụ ọgbakọ ezughi oke ma ya bụ onyeisi pati ahụ na ọwụwa anyanwụ a nọghị ya. Cheta na Rochas na ndị pati ya malitere ịnwe ọgbaghara nsonso a.
Boko Haram agbuola ndịagha ise na Boronu
Ndị agha ka na-ebuso Boko Haram agha n'ala Naịjiria
Na Boronu steeti unyahụ, ndị Boko Haram wakporo ma ta isi ndị agha Naịjirịa ise.
Texas Chukwu bụ ọnụ na-ekwuru ndị agha Naịjirịa kwuputara nke a mgbe ọ sị na ndị omekaome a basara ndị agha operation Lafia dole ọgụ mgbe ihe a mere.
Okorocha esoghi na nzụko ndị isi APC mere
Ndịagha Naịjirịa anwụchiela gwogworo ato bụ mgbọ
Ebumnobi ndị mmadụ gbasara ncheta Biafra
Nkatọ esochiela mbuli ụtụisi ngwa ahịa igwe Trump
Nkatọ esochiele ụtụisi nke onyeisiala Trump nke Amerịka tinyere na-azụm ahịa igwe ndị mba ọzọ.
Trump weliri ụtụisi ngwa ahịa na-aka mba EU, Canada na Mexico bụ ndị fooro ntutu ta na ha ga abọrọ mbọ.
Ka ndị so n'otu pati All Progressives Congress (APC) nke ọwụwa anyanwụ na-agbakọ n'Abuja na atụmatụ ha kpọrọ "South East Zonal Executive Committe" na asụsụ Bekee, bụ nke ha si bụ iji hazie etu ha ga-eji mee ọgbakọ ukwuu nke pati ha, onye na-achị Imo steeti bụ Rochas Okorocha kwuru na aka ya adịghi na ya.
Okorocha, dika ọ bụ sosọ ya bụ gọvanọ ndi APC nwere n'ala Igbo bụ onye a na-ahụ ka onyeisi APC n'ọwụwa anyanwụ Naịjirịa, sị na ya bụ ọgbakọ ezughi oke ma ya anọghị ya.
BBC Igbo Live: Ahịa tọgbọrọ chakoo iji cheta Biafra
Imo Steeti agaghị amaputa ala ọbụla maka ndị na achị ehị
Onye gbapere nzukọ a bụ osote onyeisi APC n'ala Igbo bụ Emma Eneuwku, bu onye kwuru na oge Igbo bụ ndị kewara ekewa agala.
Ndị gara nzukọ a gunyere Ken Nnamani, Jim Nwobodo, Orji Kalu, Sullivan Chime, Martins Elechi, Ben Uwajimogu na ndị ọzọ.
Ọnụ na-ekwụchịtere Ọkorocha bụ Sam Onwuemeodo kwuru: Ọbụrụ n'Okorocha nọ na nzụkọ ahu, mara na ọ bụ nke ziri ezi. Mana agaghi enwe nzụkọ ndị nwe APC na ọwụwa anyanwụ Naịjirịa ma ya bụru na ya bụ onyeisi Pati n'ebe ahu anọghị ya. Nke a pụtara na ọ bụ oge ka ha na-egbụ."
Cheta na Okorocha na ufọdụ ndị APC na steeti ya na-enwe nsogbu maka ọ chọrọ ka ọgọ ya nwoke banye dị ka aka na-achi Imo steeti ma ya rituo.
Ihe nkiri a na-egosi ihe onye okpa ọchị Uche Ogbuagu kwuru maka njem ya n'ọchịchị Rochas.
Rochas ọ gara Daura ime gịnị ụnyaahụ?
Ọkụ ụlọọrụ APC: Ọ bụ PDP mere ihe a - Onwuemeodo
Akụkọ na-apụta na London na-egosi na ndị mmadụ kwụru n'ahịrị na London na-eche ka agape ụlọ ahịa ndị Nike makana ọ bụ tata ka ebidoro ire uwe ndị Super Eagles.
Cheta na uwe a bụ nke ndi mmadụ kwuru na ha kacha hụ n'anya mgbe ewepụtara foto uwe ndi otu egwuregwu dị icheiche ji a ga iko mba ụwa na Rọshịa.
Ndị mmadu na Twitter na-ekwu na ndị mmadụ na-eche ka ụlọ ahịa ndị Nike gbapere tata akwụrula n'ahịrị tupu chi efo. Nke mere ndị ụlọ ọrụ BBC na London jiri nọrụ n'ala ịgba ndi mmadụ ajụjụ ọnụ banyere okwu a.
Na Twitter, @A01379 setere ihe ọhụrụ.
@conroy_bumpus setere foto na-egosi ndị a kwụ n'ahiri.
Onye ọrụ BBC Peter Okwoche na onwe ya setere ihe onyonyo gosiri ndị na-ahiri.
@ogundamisi kwuru na ọ bụ sọsọ okwu uwe a ka a na-ekwu na ụlọ ọrụ ya.
Ihe a niile mere ojighi tụọ n'anya mgbe ndị @DoubleEph edere na Twitter na ya bu uwe agwụla.
Ndi niile na-eme ugbua abughị ihe mere na mberede.
BBC Igbo jụbụrụ ajujụ maka uwe ndi Super Eagles a na-ahu na Naịjirịa ebe ndị mere ya ebidobeghi ire ya.
Lee otu n'ime uwe nke adiboroja ndị mmadụ na intanet.
Ụfọdụ ndị ahịa iwu ebidola ire uwe Naịjirịa na-echeghị ka ụlọọrụ Nike webata ya n'ahịa
Onye ntaakụkọ BBC na Lọndọn bụ Peter Okwoche gbara ụmụ afọ Naịjirịa bị na Lọndọn ajụjụ maka ebumnobi ha n'ebe Super Eagles nọ.
Ha kwuru na super Eagles ga-eme nkeọma n'asọmpi Iko Mba Ụwa nke Rọshịa 2018, na ha ga-eru agba anọ ma ọ bụ ọkara ikpeazụ.
Ha gara n'ihu kwuo na onweghị otu bọọlụ ọbụla ndị Super Eagles na-atụ egwu.
Onye ọzọ kwuru na ọ bụ mba Beljọm ka ọ na-atụ egwu n'asọmpi ahụ.
Williams kwụsịrị ịsọmpi n'ọnwa isii gara aga ịga mụọ nwa
Ụlọ ntaakụkọ AP na-ekwu ugbua na agbara ewguregwu Tennis bụ Serena Williams apụọla na French Open.
Ha kwuru Williams pụrụ na-egwurewgu ka ọ pụtara na o nwere asọmpị ya na Maria Sharapova ka ga-agba.
Akụkọ kachasị n'ụtụtụ a: Serena awakela ọzọ
Serena na Venus Williams ga-asọmpi
Lee ebe ndị AP gbasara akụkọ a n'elu akara soshal midia Twitter ha:
Serena dị afọ ịrị atọ n'isii gwara ndị ntaakụkọ n'obodo Roland-Garros nke mba France taa n'ọbụ n'ihi ahụ ọ merụrụ n'obi ka o ji pụọ n'asọmpị ahụ.
Serena na Maria Sharapova na-akwado ịgba asọmpị agba nke anọ taa bụ Mọnde.
Lee ihe BBC Sport dere na Serena kwuru:
Nke na-egosi na ọ bụ maka ezinaulo ha ka o jiri rapụ asọmpị a.
E zuola Nwankwo Kanu ohi na Rọshịa
Ụmụafọ Igbo ga-agba asọmpi Iko Mba Ụwa
Ihe mere m ji tee mmanụ n'isi ndị mmadụ - Okorocha
Akụkọ ndị kachasị mkpa mere taa:
Akụkọ ndị dị mkpa n'abalị a:
Abụbọ ọrụ n'ụlọọrụ mịnịsịtrị sayensi na nka na ụzụ
Some NLC members marched in Abuja in support of the strike
Ndị ọrụ nọ na mịnịsịtrị sayensị na nka na ụzụ na ndị nkuzi na-arụ n'ụlọakwụkwọ na-eme nyocha awụsala ngwọ ọrụ ha n'abụbọ ọrụ.
Ha kwụsịrị ọrụ na mịnịstrị ahụ na-ekwu ka e wepụ ode akwụkwọ ụlọakwụkwọ ndị ahụ bụ Shamaki.
Ego ụtụ ibubata mmanya ọkụ na anwụrụ etinyekwuola
Naanị ndị rugoro afọ iri na asatọ kwesiri ịse anwụrụ na Naịjirịa
Ndị niile na-ebubata mmanya ọkụ na anwụrụ bido taa ga-amalite ịkwụ ụgwọ ụtụ e ji ebubata ngwọahịa nye gọọmenti etiti.
Gọọmenti etiti ga-amalite taa ịna ụgwọ ụtụ na ngwọahịa mmanya ọkụ na anwụrụ.
Mmanya ọkụ, anwụrụ ga-ebido inwe ụtụ mbubata ọhụrụ taa
Fuego volcano has been spewing ash and smoke
Ajọ ihe mberede volukeno mere na Guatemala taa egbuola mmadị iri abụọ na ise.
Volukeno ahụ mere taa kachasị njọ na nke merela ebe ahụ kamgbe afọ otu narị.
E zuru Kanu Nwankwo ohi na Rọshịa taa ruru puku dọla iri na otu.
E zuola Nwankwo Kanu ohi na Rọshịa
Serena Williams esepụla aka n'asọmpi French Open tupu ọ ga-ezute Maria Sharapova
Ndị mmadụ mmadụ na-ajụ ka ọ bụ ụjọ mere Serena jiri sepụ aka mana akụkọ kwuru na Serena nwere mmerụ ahụ.
Gere akụkọ mere na mgbede a n'otu nkeji:
Buhari agaghị atụpụrụ ndị omeiwu ọnụ - Garba Shehu
Onye enyemaka pụrụiche nke onyeisiala na mgbasa ozi bụ Garba Shehu ekwuola na onyeisiala aghaghị atụpụrụ ndị ụlọ omeiwu ọnụ na egwu ha na-eyi ịchutu ya n'ọrụ ma ọ bụrụ na ọ zaghị oku ha.
O kwuru nke a mgbe ha mechara mkparịta ụka ndị isi ọchịchị ụnyaahụ.
Ụlọomeiwu abụọ akpọọla Buhari oku
Ihe ruru mmadụ iri na ise anwụọla na Benue Steeti
Ihe ruru mmadụ iri na ise anwụọla na Benue Steeti site na mwakpo ndị a na-eche na ha bụ ndị ehi  mere na mpaghara dị iche iche n'ime abalị abụọ.
Kọmishịọna mgbasa ozi nke Steeti ahụ bụ Lawrence Onoja kwuru na na obodo ndị a gunyere Tsa Ishav, Yelwata na logo.
Ọchị ehi na Benue: 'Aga m emezu iyi ọrụ m' - Buhari
Onye bụbu ọkaikpe ukwu Naịjirịa bụ Alfa Belgore ekwuola na iwu akwadoghị nkwanye ugwu nturugo Buhari nyere MKO Abiola.
Cheta na Buhari kwanyere Abiola ugwu ma mee abalị iri na abụọ n'ọnwa juun ụbọchị ncheta ọchịchị onye kwuo oche ya.
Juun 12 bụ ụbọchị ncheta ọchịchị onyekwuucheya ọhụrụ
Nyocha onye ntaakụkọ mba Ghana mere gbasara iri aka azụ ndị na-egbu bọọlụ gosiri otu onye na-egbu bọọlụ mba Kenya bụ Aden Range Marwa dịka ọ na-anata ego dị narị dọla isii n'aka otu bọọlụ dị na Ghana.
FIFA ekwuola na nwa amadi a agaghị e so gbuo asọmpi iko mba ụwa na-abịa abịa.
Gere akụkọ mere na mgbede a n'otu nkeji:Ihe nkiri nke taa:
Osinbajo jiri ụgbọala laa ka ọ kagburu njem ya.
Osote onyeisiala Naịjirịa bụ Yemi Osinbajo gbanahụrụ ọdachị ụnyaahu ka ụgbọelu bu ya ga-ụlọakwụkọ akpọrọ Nigerian Customs Command and Staff College nke dị na Gwagwalada nwere nsogbu n'elu.
Ụgbọelu a, bụ nke a na-akpọ "helicopter" ebuchịghị ya azụ n'Abuja.
Ndị njem ụgbọelu atọla taa
Ụgbọelu bu mmadụ 60 akpọkasịala
Osinbajo gara ụlọakwụkwọ Customs ahụ bụ ebe a na-azụ ndị ọrụ ngalaba na hụ maka ụtụisi na ngwa ahịa na-abata Naịjirịa.
Osinbajo na ndị pụtara na-agụmakwụkwọ sere foto tupu ọ gawa ebe ụgbọelu ya dị, mana ka ụgbọelu ahu fepụrụ, achọpụtara na-ụme adịghịzị ya ị naru.
Osote onyeisiala mechara jiri ụgbọala lawa, ka ahapuru ụgbọelu ahu ebe ahụ.
Onye mgbasa ozi Osinbajo bụ Laolu Akande kwuru na ọ bu ihe mebiri na ya bụ ụgbọelu  mere osote onyeisiala jiri hapụ iji ụgbọelu ya la.
Mee Humphrey Nwosu ka ibe ya - Chewas Okorie
Gịnị mere ụmụnwaanyị ji eghe ntutu?
GTB asaala akụkọ gbasara ikpe Innoson
Okorocha na-ebo onye isi oche APC ebubo maka ntuliaka emere n'Imo
Otu ndọrọndọrọ na-achị bụ All Progressives Congress (APC) adọla aka na-achị Imo steeti bụ Owelle Rochas Okorocha aka na ntị maka ebubo ha si na ọ na-ebo ndị isi otu pati ahụ.
Okorocha kwuburu na onye isi oche APC bụ John Odigie-Oyegun akwanyeghị iwu ọlụikpe nyere banyere ntuliaka a ga-eji họpụta ndị ga-achị pati ha na onye ga-azọrọ ha ọchịchị n'Imo.
N'akwụkwọ Bolaji Abdullahi bụ ode akwụkwọ mgbasa ozi nke APC dere, APC kọwara ebubo Okorocha boro ha ka ihe enweghị ụkwụ ọbụla, ma kwuo na ha enweteghị akwụkwọ si ụlọ iwu maka ị kwụsi ntuliaka ahụ.
Okorocha esoghi na nzụko ndị isi APC mere
Okorocha ọ pụrụ imeli ọgọ ya Gọvanọ Imo steeti?
Ọkụ ụlọọrụ APC: Ọ bụ PDP mere ihe a - Onwuemeodo
Abdullahi kwuru "N'ịza ebubo aka na-achị Imo boro Oyegun na "ọkwanyeghị ụlọikpe ugwu" eziokwu adịghị na ya.
"Maka nke a, anyi na-agwa gọvanọ Imo ka ọkwụsị ebo ụdịrị ebubo a maka na ha abụghị eziokwu. Na-ime ntuliaka a na gbụrụgbụrụ Naịjirịa, na ị nyocha ha n'otu n'otu nakwa idu ndị ga-achi pati na steeti dị icheiche n'ịṅụ iyi, ndị na-ahụ maka ya bụ "National Working Committee" (NWC) soro usoro na iwu pati," Akwụkwọ mgbasa ozi a kwuru.
APC gara n'ihu nye Okorocha ndụmọdụ ka osoro usoro iwu ha kpesa nsogbu ọ bụla maọbụ ụzọ ọbụla esi megide ya.
Cheta na Okorocha na ụfọdụ ndị APC n'Imo steeti nwere nsogbu maka etu esiri mee ntulika iji họpụta ndị ga-achị pati ahụ n'Imo nakwa nkwado ọ na-enye ọgọ ya nwoke ị bụrụ aka ga-achị Imo ma ọ rituo.
Lee ihe ndị kpọrọ onweha "Restoration Group" kwuru maka ntuliaka a na Okorocha mgbe ha mechara nzụkọ n'Abuja n'ọnwa gara aga.
Ngalaba ọkụ latrik so na ndị a ga-etinye n'ahịa
Naịjirịa na-ele anya na ọ ga-erete ijeri naira 400 na akụnụba ọha nke ga-enye aka tinye ego na bojeti nke 2019, onyeisi ngalaba na-ahụ maka akụnụba ọha kwuru.
Alex Okoh, onyeisi ngalaba ahụ akpọrọ "Bureau of Public Enterprises" n'asụsụ bekee, kwuru na gọọmentị ahazịela usoro atụmatụ ha ga-eji ree akụnụba gọọmenti, bụ nke ha jiri bụte ego n'aka ulọakụ mba ụwa.
Ego a ha bụtere ga-abanye ibulite nkekọrịta ọkụ latrịk, bụ nke ha sị adịghị eme ọfụma.
Ụlọomeiwu ejirila N500bn bulite bọjeti
Enugwu steeti ekewapụtala ijeri naira 103 maka 2018
Bọjetị 2018 ọ ga-enyere ndị ntoroọbịa aka?
Na mkparịtaụka Okoh na ụlọ ntaakụkọ Reuters nwere na izuụka gara aga, ọ gwara ha na gọọmentị Naịjirịa nwere atụmatụ ire maọbụ inye ụlọ ọrụ ndị nkịtị ihe dị ka ọgbọ egwuregwu na ụlọ ọkụ latrịk.
Ndị Reuters nwere na gọọmentị gwakara ha na achọrọ iresi ọha ụfọdụ oke gọọmentị nwere na ụlọọrụ Nigerian Reinsurance Company n'ọnwa Novemba nke afọ a.
N'afọ 2013, Naịjirịa bidoro ire akụnụba ọkụ latrịk ya n'uche na ọ ga-enye aka ime ka me ka ọkụ na-adị karịa ka ọ na-adị na mbụ ma webata ego si mba ofesi, mana onweghị otu n'ime ihe mere.
Okoh kwuru na ngalaba ọkụ latrịk so n'ime ngalaba 37 ọha erere eritebeghị uru ekwesiri na ha, mana o kwughi akụnụba ole gọọmentị rere.
Ọ gakwara n'ihu kwuo na Naịjirịa alabatala ego ruru ijere dọla 7.8 site n'ake ndị mba ofesi ji ego achụ ego.
Buhari ebinyebeghị aka n'akwụkwọ eji eke ego nke 2018, bụ nke ga-eme ya iwu.
Bọjetị Naịjirịa riri elu karịcha kemgbe Buhari batala ọchịchị.
Mee Humphrey Nwosu ka ibe ya - Chewas Okorie
Gịnị mere ụmụnwaanyị ji eghe ntutu?
GTB asaala akụkọ gbasara ikpe Innoson
Super Falcons eburuola iko mba Afrika ugboro iri
Egwuregwu bọọlụ bụ egwuregwu nwere ọtụtụ mmadụ ọ na-amasị na Nịjirịa na kwa n'ụwa niile.
Ugbua, asọmpị iko mba ụwa bụ nke na-akpọtụ akpọtụ nke ọma makana ọ ga-ebido n'ụbọchị atọ na-abịa, mana ajụjụ anyị na-ajụ n'akụkọ a bụ: gịnị mere egwuregwu bọọlụ gbasara ụmụnwanyị anaghị enwe mmasị dịka o kwesiri ị nwe?
Ị ma ụmụnwaanyị ji ndị Super Eagles n'ọrụ?
Jiri ihe egwuregwu BBC News kaa onye ga-emeri n'iko mba ụwa 2018
Ka anyị leebe anya n'otu Super Falcons.
Taa, Super Falcons meriri Queen Scorpions nke Gambia ọkpụ isii na asataghị ihe n'agba nke abụọ n'itozu n'isonye n'asọmpi iko mba Afrịka nke ụmụnwaanyị.
Super Falcons anaghị irete uru ka ndị Super Eagles
Cheta kwa na Falcons ebuliela iko a ugboro iri kamgbe e ji malite emume a.
Mana ruo ugbua, ọtụtụ mmadụ anaghị e kiri egwuregwu bọọlụ ụmụnwaanyị dịka a esịrị tụ anya.
BBC Igbo jụrụ ndị bọọlụ na-amasị ajụjụ ọnụ gbasara okwu a.
Gịnị mere ọtụtụ mmadụ anaghị ekiri bọọlụ ụmụnwaanyị?
Chisom Mbonu-Ezeoke bụ nwaanyị egwuregwu bọọlụ na-amasị nke ọma. O kwuru na ọ bụ makana gọọmentị anaghị etinye ego n'egwuregwu a.
Super Falcons bụ ndi nọ n'isi egwuregwu bọọlụ ụmụnwaanyị n'Afrịrịka
O kwukwara na ndị ntaakụkọ anaghị agbasa ozi gbasara egwuregwu bọọlụ nke ụmụnwaanyi ka ha kwesiri ịme.
Mana Kenneth Umerue kwuru na ọtụtụ ụmụnwoke anaghị ekiri egwuregwu bọọlụ ụmụnwaanyị makana n'ụche a egwuregwu a bụ nke nwoke.
Umerue kwuru na "Ndị bekee kpọrọ ihe a 'Gender Issues'".
Mana Mbonu-Ezeoke ekwetaghị n'okwu nke a. O kwuru na "ị lee anya oge ọbụla ndị Super Falcons na-agba agba nke ịkpeazụ, ọgbọ egwuregwu na-eju gbọm!. Nke a gosiri na egwuregwu a na-amasị ọtụtụ ndị mmadụ"
Stephen Mbonu kwetala na ihe a Mbonu-Ezeoke kwuru, mana ọ dọrọ aka na ntị sị: "oge eruola ịchọpụta ọtụtụ ụmụnwanyị nwere ike ị gba bọọlụ ọfụma ọfụma. Ihe a ga-eme ka mmasị egwuregwu a na-eto oge ọbụla."
Amabeghị ezinaụlo mmadụ 7 nwụrụ n'ụzọ Onicha -Uweojii
Ọgbakọ G7: "Onye zụrụ nwaanyị zụrụ obodo"
'Ndị mmadụ kọrọ m ọnụ nwa' - Nne ejima atọ
Nne nwa afọ abụọ furu kemgbe Mee 1 na-ayọ ọha enyemaka ịchọta nwa ya.
Kamgbe ahụ ezinaụlọ nọ na nnukwu nwute gbasara ọfufu nwa ha.
Ndị ụweojii BBC Igbo gbara ajụjụ ọnụ na-ekwu na ha anwụchiela mmadụ abụọ bụ enyi nwaagbọghọ nwa ha furu n'aka ya.
Nwa agbọghọ na-agbara Super Falcons bọọlụ bụ Ugochi Desire Oparanozie ekwupụtala nkwado ya n'ebe ndị Super Eagles nọ.
Na ngwụcha asọmpi ha na ndị Gambia ụnyaahụ ebe ha ji ọkpụ goolu isii a na-asataghị otu merie, Oparanozie gwara BBC Igbo na obi dị ya ụtọ inye goolu anọ n'ime egwuregwu ahụ.
Ọ gara n'ihu kwuo na ọ maara na ndị Super Eagles ga-eme nkeọma n'asọmpi Iko Mbaụwa.
Oparanozie kpeere ndị Super Eagles ekpere ọganihu.
Naịjirịa ji nchịkọta ọkpụ asaa asataghị otu merie ndị Gambia iji tozuo oke n'asọmpi Iko mba Afrịka a ga-agba na Ghana n'afọ a.
E mewaala ndị Ijipt obi
Mohamed Salah gbajiri aka ka otu egwuregwu Liverpool na Real Madrid zutere n'asọmpi ngwụcha Champions League tupu Iko Mbaụwa ebido
Ndị Ijipti ebeela akwa arịrị ka ndị mba Yuregụaị meriri ha n'asọmpi abụọ nke Iko Mbaụwa a gbara taa.
Onye egwu bụ Jose Gimenez nyere goolu na nkeji iri itoolu, mewara ndị Ijpti obi ma mee ka ọtụtụ buru aka n'isi.
World Cup 2018: Salah Ebee ka Gimenez gbakara neetị ha
World Cup 2018: Lee mmemme niile mere na mmepe Iko mba ụwa taa
Chukwudumeme Onwuamadike ama dịka Evans bụ onye a na-enyocha maka ntọ ndị ji ego na Naịjirịa
Akụkọ anyị na-anụ ugbua bụ na Olukoya Ogungbeje bụ onye ọkaiwú Chukwudumeme Onwuamadike nke a ama dịka 'Evans' bụ onye a na-enyocha maka ịtọ mmadụ, esila n'ihe gbasara okwu ya sepụ aka.
N'ime akwụkwọ Ogungbeje depụtara, o kwuru na ọ bụ maka ebumnuche ihe gbasara ya ka o ji mee nke a.
Onye ọkaiwu Evans esepụla aka n'ikpe ya
E bugoola ndị uweojii 45 maka nwụchi Evans
Trump na China a na-ese okwu?
Onyeisiala mba Amerịka bụ Donald Trump ekwuola na ọ ga-atụkwasị ego ụtụ ruru pasentị iri abụọ na ise n'elu ngwaahịa ndị si China.
O kwuru nke a ka ọ na-ebo ndị Beijing ebubo maka izu ihe mmepụta ọnatarachi nke bekee 'intellectual copyright theft'.
Akụkọ kachasị n'ụtụtụ a: Trump na Kim ezutela
Trump na Kim a ga-ekwe n'aka nke udo?
Ndị Naịjịrịa chọrọ ịnwụ ọkụkọ gaa Rọshịa
Mba Rọshịa machiri ndị nkwado otu Super Eagles chọrọ iji ọkụkọ gaa n'ama egwuregwu maka asọmpi Naijiria nwere na ngwụcha izu a.
Cheta n'asọmpi iko mbaụwa nke afọ 2010 nke mere na Saụt Afrika, a machiri ndị nkwado Super Eagles iji  ọkụkọ e tere uhie njirimara Naijiria n'ahụ banye amaegwuregwu Ellis Park dị na Johanesbọg maka asọmpi ha na Agentina.
World Cup: Ezi 'na-ahụ ụzọ' ekwuola na Super Eagles ga-eru ọkara-ikpeazụ
Họrọ ndị ọgba bọọlụ Afrịka kacha masị gị
Gere akụkọ mere na mgbede a n'otu nkeji:
Ndị nna bụ ide ji ụlọ. O nwere ihe puru iche iji echeta nna gị ma ọ dị ndụ ma ọ nwụrụ anwụ?
Kirie ihe onyonyo a ka i hụ ihe ndị mmadụ sara ma gwa anyị nke gị.
Nsogbu dị n'etiti ndị ọchịehi na ndị ọrụgbo na-emetụta ikọpụta ihe oriri
Nsogbu dị n'etiti ndị ọrụugbo na ndị ọchịehi ataala isi narị puku mmadụ na steeti dị icheiche Naịjirịa.
Ọtụtụ narị mmadụ anwụọla kamgbe ọnwa Jenuwarị afọ a bụ 2018 na ya bụ ọgbaghara na-eme na steeti Benue, Platu, Kadụna na ebe ndị ọzọ dị na ọwụwa anyanwụ Naịjirịa nakwa na mpaghara ọdịda anyanwụ.
Atụmatụ ọhụrụ gọọmenti etiti wepụtara bụ nke ha kpọrọ 'National Livestock Transformational Plan' na Bekee bụ onye ndụmọdụ otu na-eleba anya na akụ na ụba obodo bụ 'National Economic Council' bụ Andrew Kwasiri wepụtara ya ụnyaahụ n'Abuja.
Ndị ọchịehi awakpola Akure South
Gụọnụ ndị ọchịehi ndị oyiegwu -Ụlọomeiwu
'Kwụsị ime ndị ọchịehi ka ụmụnna gị'
Ndị nọ ngosi ya bụ atụmatụ  bụ mịnịsta ọrụụgbo bụ Audu Ogbeh na aka na-achị Benue steeti bụ Samuel Ortom.
Itinye ego irite uru: Nke a bụ nke ha kpọrọ 'Economic Investment' na Bekee. Nke a bụ itinye ego ikwalite ebe a na-azụ ehi nke ga-aga ahịa na steeti asaa na Naịjirịa a ga-eji bido ya iji hụụ na a kwalitere ịchịehi nakwa ihe ndị ehi na-emepụta. Ha etinyekwa anya na ikwalite ụdị ehi a na-achị site na itinye nke e ji sayensị hazie ma mezikwa ala dị mma nakwa mmiri ha ga-eji na-azụ ehi ha
Ikpe udo: Gọọmenti kwuru na ha ga-ewugharị ntukwasị obi dị n'eiti ndị ọrụugbo na ndị ọchịehi site n'ikwalite obodo dị icheiche ebe ndị ọchịehi ahụ nọ ka e nwekwaike nwee udo tọrọ atọ n'etiti ha
Iwu na usoro: A ga-eguzobe iwu na usoro ga na-edu ndị ọchịehi na ndị ọrụugbo nke ga-ahụ maka etu ndị ọchịehi si achị ehi ha. A na-elekwa anya na nke a ga-ewetakwa udo
Enyemaka Ikwalite obodo: Nke a bụ iji wugharịa ihe ndị ọchịehi mebisiri n'obodo ndị ahụ ha wakporo na mbụ, dịka ụlọ ndị mmadụ, ụlọụka, ụlọọgwụ, ahịa na ihe ndị ọzọ
Mgbasaozi na agụmakwụkwọ: Atụmatụ nke ise a bụ iji kwalite mgbasaozi gbasara ikwalite ịchịehi na-etu a ga-esi wulie ebe a na-achụehi na steeti ndị ahụ nakwa ịkwụsị nsogbu ndị na-apụa n'etiti ha dịka igbu mmadụ, imebi ihe gụnyere ụlọakwụkwọ
Nleta na nyocha: Nke a bụ nke a ga-eme iji hụụ na atụmatụ ndị ọzọ na-aga etu o si kwesi na ịchọpụta nsogbu ndị nwereike ime na ọ gaghị nke ọma.
Ọchịehị nabata nụ mkpapụta ala - Ugwuanyi
Ndị Benue apụtaghị nabata Buhari
Ghọta nụ na m na-arụ ọrụ - Buhari
Steeti ebe atụmatụ ndị a ga-ebido
Ọtụtụ ehi na-agagharị n'ime obodo Enugu
Atụmatụ ndị a agaghị amalite na steeti niile na Naịjirịa, e nwere steeti ndị ga-amalite ya tupu ndị ọzọ esonye ha. Steeti ndị ahụ bụ;
Atụmatụ a gụnyere imebe ebe a na-azụ ehi na steeti ndị ahụ.
Plateau: Ndị ọchịehi egbuola mmadụ 25
Ụka Metọdist: Kpọọ ndị ọchịehi 'ndị oyiegwu'
Akụkọ kachasị n'abali: Buhari akatọọla ndị ọchịehi
N'okwu ya, Kwasari bụonye gosipụtara atụmatụ a kwuru; "E sepụtala ụdị ebe a na-azụ ehi nke ayị gosiri gọọmenti nke gụnyere etu ha ga-adị na etu ha ga-aha na steeti iri ndị ahụ.''
"Gọọmenti na-ele anya ịkwụsị nchụgharị ehi ma mee ka ha nọrọ otu ebe ka a kwụsị nsogbu ndị ọchịehi na na ndị ọrụugbo na-enwe maka na ha na-azọ otu ebe.''
"Ebe a ga-arụ maka ehi nwere ndị ga-eri ehi mkpụrụ 30, 40, 150 rue 300 nke a ga-arụ na-ebe steeti ahụ nyere ala mana ọ ga-abụ o pekatampe mkpụrụ ehi 1000  ga-dị n'otu ebe n'ime steeti iri ahụ."
Amabeghi etu ihe a ga-esi rụọ ọrụ rue mgbe o bidoro.
Anambara esonyela na steeti na-eme mmanu
Nkwa asaa Buhari kwere na ihe o mere
Ipob: Mpụtagharị Buhari ga-enye anyị Biafra
E sikwa mba Libya chụlata ọtụtụ ụmụ Naịjirịa na mbido afọ a
Opekatampe mmadụ 34 bụ ụmụ Naịjirịa ka ndị Amerịka chụghachitere Naịjirịa maka na ha kpara arụ n'obodo ahụ.
Ndị ahụ achụlatara gụnyere ụmụnwoke mmadụ 32 na ụmụnwanyị abụọ.
Onye nkwuchiteọnụ ndị uweojii n'ọdọ ụgbọelu Legos steeti bụ Joseph Alabi kwupụtara nke a nye ndị ntaakụkọ.
O kwuru na mmad 25 n'ime ndị kpara arụ gbasara ọgwụike ebe ndị ọzọ dara iwu gbasara ndị mbịara mbịara.
Mmadụ 136 esịla Libya laghachịte
Agbapụtala mmadụ iri ise na mmiri
Ndị na-ere mmadụ atọọrọla ụmụakwụkwọ na Benin
Alabi kwuru na ụlọọrụ na-ahụ maka ọpụpụ na mbata na Naịjịrịa bụ Nigerian Immigration Service (NIS) na Bekee na ndị na-ahụ maka ịkwụsị mgbere mmadụ a na-akpọ National Agency for the Prohibition of Trafficking in Persons na ndị uweojii bụ ndị nabatara ndị ahụ achụlatara.
Ndị ọrụ njem ụgbọelu nọkwa ebe ahụ soro nabata ha nakwa ndị na-ahụ maka ịkwụsị ibubata na ibupu ọgwụike na Naịjirịa bụ National Drug and Law Enforcement Agency.
O kwukwara na otu ndị ahụ dị icheiche debere aha ndị ahụ n'ebe di icheiche tupu e bulaa ha n'ebe ha ana-aga.
Ụmụnwaanyị Abịa achọghịzị mgbere nwa na akwụna cha cha
Ụzọ 6 gọọmenti ji chọọ igbo mkpa ndị ọchịehi
Ipob: Mpụtagharị Buhari ga-enye anyị Biafra
Ndị Saụt Koria na-eri ihe ruru nkịta nde kwa afọ
Ndị Saụt Koria na-eri ihe ruru nkịta nde kwa afọ
Ndị ụlọikpe dị na Saụt Koria enyela iwu imachi ndị mmadụ igbu ma rie anụ nkịta.
Ndị na-alụ ọgụ maka ikike dịrị ụmụ anụmanụ kwuru na iwu a ụlọikpe tinyere ga-emepe ohere ndị mmadụ ga-eji na-ata anụ n'ụzọ na-ezighị ezi.
O teela ndị Saụt Koria ji bido ịta anụ nkịta, nke mere ha na-eji eri ihe ruru nkịta nde kwa afọ.
Nwamba ọ bụ amusu n'ezie?
Ihe kachasị mkpa ịma maka arụ agwọ
Mana ugbua, ọtụtụ n'ime ha ebidola ịghọta na nkịta bụ ezigbo enyi mmadụ, mere ka ha wetuo aka n'etu ha si eri anụ nkịta.
N'afọ gara aga, ndị na-alụ ọgụ maka ikike dịrị ụmụ anụmanụ tinyere akwụkwọ maka otu onye na-azụ nkịta n'ime Bucheon, onye ha kwuru na "ọ na-egbu ụmụanụmanụ etu ọ masịrị ya" ma na-ada iwu gbasara ịdị ọcha.
Anụ nkịta so na nri e ji mara ndị Saụt Koria nke ha bidoro iri oge Samkuk (oge ha ka bụ obodo atọ BC 57 - AD 668)
Ndị na-agba akwụkwọ mechara gbaa onye ahụ na-azụ nkịta akwụkwọ, ndị ụlọ ikpe Bucheon City mara ya iwu ma gwa ya kwụọ $2,700.
Ọkaiwu Kim Kyung-eun gwara ndị ntakụkọ AFP na ihe ikpe ndị ụlọikpe nyere masịrị ya.
"Ọ dị mkpa makana ọ bụ iwu mbụ ụlọikpe na-enye na-ekwu na igbu nkịta maka anụ ya bụ ihe megidere iwu.
"Ikpe a emepeela ụzọ maka ịmachi iri anụ nkịta chaachaa."
Ndị na-azụ nkịta kwuru na ha ekweghị na mmachi gọomentị machiri ịta anụ nkịta
Otu onye na0-anọchite ndị na-azụ nkịta bụ Cho Hwan-ro kwuru sị ka gọọmentị mee ka iri anụ nkịta ghara ịbụ ihe e ji ada iwu. O kwukwara na ha ga-amanye gọọmentị ọgụ ruo na ngwụcha ma ọ bụrụ na ha emeghị nke a.
Cho kwuru sị ka e kewaa ha n'ime "nkịta a na-azụ maka oriri na nke e ji eme enyi" maka na ebumnobi ha ji azụ nkịta ndị a dị iche, nke pụtara na nri e ji azụ ha dị iche ebe nkịta ndị a dịkwa iche iche.
"Ndị mmadụ na-azụ ehi, ezi, ọkụkọ na ọbọgwụ, kedụ nke nkịta ji pụọ iche?"
Ndị na-azụ nkịta na-eji ebe ha bi mere ebe ha na-egbu nkịta, maka na gọọmentị enyeghị ndị na-egbu anụ akwụkwọ ikike igbu nkịta.
Abịa na Naịjirịa, enwere ndị na-ata anụ nkịta, mere na e nwere ahịa a na-akpọ Dawaki dị na Plateau steeti bụ ebe a na-ere anụ nkịta.
Ụfọdụ ndị na-ego ya ma ree ya n'ụlọ oriri ha, ebe ndị mmadụ na-ego ya ma jiri mmanya ọkụ butuo ya.
A na-erekwa anụ nkịta n'ahịa Ushafa dị na Bwari n'Abuja, ebe ndị ọkwa ha gbagotere na-abịakwa agba ha aka ahịa.
E nwere ụfọdụ ndị na-eri anụ nkịta na Naịjirịa
Ndigbo akatọọla atụmatụ ọgba ehi
Lee ụmụnne abụọ na-eji akpụ emepụta ọkụ latrik na Gana
Ebubo kwuru na nwunye Netanyahu zuru nrị na esi ebe obi di ya nwere onye osi nri
Ndị uweojii n'Izrel akpụpụla nwunye onyeisiala ha bụ Sara Netanyahu ulọikpe maka ebubo mpụ na mmerụaka e boro ya.
Ebubo a na-ebo nwunye Netanyahu gbasara iji dọla narị puku jiri zuo nrị n'obi onyeisiala Izrel etu o kwesịghị.
Nsogbu a Sara Netanyahu nwere bụ otu n'ime nsogbu ezinaụlọ ha na-enwe kemgbe ndị nyocha bidoro itinye anya n'etu ha jiri mefuo ego ọha.
Onyeisiala mba Israel ewela ebubo mpụ
Ụlọịkpe Israel akwụsịla ndị mbịambịa n'ike
Ngalaba na-ahụ maka ikpe n'Izrel kwuru na ọ bụ onye na-ahu maka ikpe ọha na Jerusalem tinyere akwụkwọ gbasara Netanyahu n'ụlọikpe.
Ngalaba ahụ kwuru na Sara, dị afọ 60, tụrụ asị mgbe o kwuru na ndị na-esi nrị anọghị n'obi Netanyahu, nke mere o jiri zụọ "nrị n'akpa ọha".
Ha kwuru na site n'afọ 2010 ruo afọ 2013 Netanyahu, na ndị be ya nakwa ndi ọbịa ha, jiri "aghụghọ nata nrị narị kwa narị a na-eche ruru dọla otu puku narị."
Nwunye Netanyahu, bụ onye a ma ama dika onye na-akwado di ya kemgbe ọ nọ n'ọchịchị, kwuru na onweghi ihe ekwesighi ekwesi ya mere.
Ndị okaiwu ya, n'ime ozi ha zipuru, katọrọ ebubo a, ma kwuo na o bụghị Netanyahu zụrụ nri ndị a, nke ha sị na ụfọdụ n'ime ha bụ nke e nyere ndị ọbịa pụrụiche.
Na nkọwa akwụkwọ e ji hazie ebubo a, a zụtara nrị ndị a na-ese okwu n'ụlọnrị aha ha na ada ụda ọfụma.
World Cup 2018: Messi ebee ka Kroeshia gbara ha 3-0 iji gosi ha nkarị
El-Zakzaky: Ndị Shi'ite egbuola otu onye uweojii na Kadụna
Ọljiria gbachiri ịntanet iji gbochie aghụghọ n'ule
Kolawole Dosunmu a ma dịka 'KD Prime' bụ nwoke ị sị nrị na-amasị.
O siere BBC Igbo ofe onugbu pụrụiche ya bụ nke ejighị 'Maggi' na obere mmanụ nrị were sie.
Ọrụ a si n'aka Jessica Nwankwo
Ndị isiala mba Afịrịka abụọ zere ogbunigwe tata ka nzukọ ndọrọndọro ọchịchị Emmerson Mnangagwa gara yasara ka ogbunigwe gbara n'ebe ahụ ka aka nọ na-ekwu maka nke mere na isi obodo Etiopia bụ Addis Ababa ebe onyeisiala ha bụ Abiy Ahmed na ndi nkwado ya nọ na nzụkọ.
Ihe nkiri si Bulawayo na egosiri na ogbunigwe gbara na ọgbo egwuregwu akpọrọ "White City Stadium" ka Mnangagwa na-akwado ịhapụ ka ọ gwachara ndị nkwado ya okwu.
O merụhụ ahụ, mana osote onyeisiala Zimbabwe na ndi ọzọ ọkwa ha gbagotere n'ọchịchị Zimbabwe sọ na ndi merụrụ ahụ.
N'Etiopia, akuko ọhụru na-erụ anya nti na-akọwa na otu onye nwụrụ site na ogbunigwe a gbara.
Ndị ọrụ gọọmentị n'Itiopịa kwuru na ọtụtụ mmadụ merụrụ ahụ ka a tụrụ ogbunigwe ebe ndị na-akwado Abiy Ahmed, bụ onye ndọrọndọro ọchịchị, na-eme nzukọ.
Ebe ogbunigwe a gbara, ka ọ ka mechara
Ahmed kwuburu na ọtụtu mmadụ nwụrụ, ma kọwakwaa na ihe a mere bụ mkpamkpa apụtaghị ihe si n'aka "ndị na-achọghị ka Itiopịa dịrị n'otu".
A kpọpụrụ Abiy ozugbo ogbunigwe a gbara.
Onyeisiala mba Ethiopia arituola n'ọkwa
Mba Amerịka, UK na Fransị awakpola Sirịa
A na-eche na ogbunigwe siri n'ihe ndi Bekee kpọrọ "grenade" atụbara n'ime mmadụ puku na puku nọ n'ọgbọ Meskel nke dị n'isi obodo Itiopịa bụ Addis Ababa.
Aka ikenga Ahmed bụ Fitsum Arega, sị na mmadụ 83 merụrụ ahụ n'ihe a mere, ebe nke mmadụ isii n'ime ha dị ezigbo njọ.
Abebaw Bekele, bụ onyeisi ndị otu gbatagbata Red Cross n'Addis Ababa, kwuru na ha ezipụla ụgbọala "Ambulance" 13 gawa ibute ndị ihe metụtara.
Mmadụ puku kwa puku bịara nzukọ a
Ha zigakwara ndị ọrụ gbatagbata 80 na ndị nọọsụ anọ.
Bekele kwuru na ozi ya nwetara kwuru na mmadụ 100 merụrụ ahụ mgbe ogbunigwe ahụ gbara.
Onyeisi oche ndị hazịrị nzụkọ a gwara BBC na anwụchịrị ndị mmadụ bu ogbunigwe n'ime akpa. Okwuru na ha nọ n'aka uweojii ugbua.
O kwukwara na ha na-eche na enwereike nwe ebe ọru ndi nchekwa siri gba ọrụ.
Na Zimbabwe, amabeghi mmadu ole merụru ahụ mana ndị ntaakụkọ na-akọwa na onwereike bụrụ na-etinyere ogbunigwe a n'okpuru ebe ndị nwere isi nọ.
World Cup 2018: Ugo Naịjirịa efeliela ọzọ
Ihe ihere ji kwesị ime ndi omeiwu Igbo: Chekwas Okorie
Kedụ nwa afọ Igbo ahụ Buhari mere otu n'ime ndị isi CBN?
N'agbanyeghị na ndị ọrụ nchekwa gbara ogige ebe a na-eme ọgbakọ ndị APC gburugburu, ọgụ dara n'etiti ndị mmadụ bịara ọgbakọ a.
Onye nta akụkọ BBC kwuru sị na ndị si Imo steeti bidoro ịlụ ọgụ; ọgụ dị n'etiti ndị kwadoro Gọvanọ Rochas Okorocha na ndị kwadoro osote ya bụ Eze Madumere.
Ka ndị nchekwa tinyere aka igbosa ha, ndị si Delta bidoro ịlụ ọgụ nke ha.
Ndị na-akwado Otega Emerhor na Victor Ochei bidoro ịlụso ndị na-akwado Sinetọ Ovie Omo-Agege ọgụ, nke butere nkụwasị oche nakwa nkụwa isi mmadụ atọ.
Mmadụ abụọ anwụọla na ntuliaka APC
A nwụchiela mmadụ anọ maka izu akwụkwọ ntuliaka APC
Ntuliaka imeụlọ APC: Gịnị ga-eme ugbua?
Ka a jụrụ ha ihe kpatara ọgụ a, ha kwuru na Omo-Agege ji ọkwa ya na-akpọbata ndị na-abụghị ezigbo ndị nnọchiteanya.
Ndị uweojii mechara kwụsị ọgụ a.
Cheta na-akpọpụtara onye bụbụ aka na-achị Edo steeti bụ Adams Oshiomhole dịka onyeisioche APC ka ndị ya na ya na-azọ oche rituru n'ụbọchị Juunu 23.
N'otu aka ahụ, Maimala Buni abụrụla onye odeakwụkwọ gburugburu nke APC.
Enweghị onye ya na ya zọrọ ọkwa a, nke bụ na ọ dị ihe bekee kpọrọ 'unopposed'.
Ndị APC mere ọgbakọ ndọrọndọrọ ọchịchị ebe ha mere ntuliaka iji họpụta ndị ga-achị ha n'ime afọ anọ na-abịa.
Nzukọ a mere n'Eagles Square dị n'Abuja, ebe ndị ọrụ nchekwa dị iche iche juru.
Onyeisiala Buhari so mee ntuliaka ịhọpụta ndị ga-achi APC
Onye ntakụkọ BBC nọ n'ọgbọ ahụ kwuru na ụzọ niile na-abata ogige ahụ kpọchichara akpọchi.
O kwukwara na ndị uweojii gwara ya na ha zipuru ihe ruru ndị ọrụ nchekwa puku ise (5000), ụgbọelu helịkọpta abụọ nakwa ụgbọala 'armoured personnel carriers' isii n'ebe ahụ.
Ndị isi APC zuru n'ebe emere ntuliaka a
Ndị mmadụ si mpaghara ọwụwa-anyanwụ bịa
Mana, na mbido, mmiri mere ka ọ ga-emebiri ndị APC ihe ka o bidoro n'ụtụtụ zogide ruo ehihe.
Ndị mmadụ nọdụ ala ebe mmiri agaghị ama ha, ma chere ka o zochaa tupu ha amalite ime ihe butere ha n'ọgbọ ahụ.
Ndị mmadụ nọ na-eche ka mmiri zochaa
Akụkọ ndị dị mkpa n'abalị a
Ogbunigwe agbaala na mba Afrịka abụọ
Ebe ogbunigwe a gbara mgbe ọ mechara n'Itiopịa
N'Itiopịa, ogbunigwe emerụọla ihe karịrị mmadụ iri asatọ na atọ ahụ ma gbuo otu onye.
Ogbunigwe a gbara n'ebe ndị na-akwado praịm mịnista ha bụ Abiy Ahmed gbakọrọ maka nzukọ ndọrọndọrọ ọchịchị.
N'akụkọ yiri ya, onweghị ihe mere Onyeisiala Zimbabwe bụ Emmerson Mnangagwa, ka ogbunigwe gbapụrụ n'obodo Bulawayo ka o kwuchara okwu ebe a na-eme nzukọ ndọrọndọrọ ọchịchị, mana, osote ya na ndị ọzọ ọkwa ha gbalitere, so na ndị merụrụ ahụ.
Ndị APC ebidola ọgbakọ ndọrọndọrọ ọchịchị ebe ha na-eme ntuliaka iji họpụta ndị ga-achị ha n'ime afọ anọ na-abịa.
Adams Oshiomhole bụbu aka na-achị Edo steeti pụtara ka onyeisioche APC na-enweghị onye na-azọsa ya oche.
Tunishịa alaala ka ndị Beljịọm nyụrụ ha ịkpakwụ ka ha gbara ha ọkpụ goolu ise a satara abụọ oge ha zutere n'Iko Mbaụwa taa.
Ebe Carl Ikeme bụ onye oche goolu Naịjirịa na-arịa ọrịa ọbara kemgbe otu afọ, kwuru na ọ gbakewela ma kelee ndị Naịjirịa na ndị otu Wolverhampton maka nkwado ha nyere ya.
Gee nkeji nke abalị a ebe a
Otu nwoke na-esi ofe gosiri akaọrụ ya ebe a.
Ndị otu IPOB etinyela ọnụ n'ihe gbasara nwụchi omeiwu Enyinnaya Abaribe.
Ọnụ na-ekwuchitere ha bụ Emma Powerful kwuru sị na ọ bụ maka ihe gbasara IPOB ka e ji nwụchie ya, maka na gọọmentị etiti na-achọ 'ịgbọchi ndị Igbo ọnụ'.
O kwuru sị tọghapụ ya ozugbo ozugbo.
Ipob rịọrọ ndị gọọmentị mba ofesi ka ha gbatara ha ọsọ enyemaka sị ha tinye ọnụ n'okwu a gbasara Abaribe na gọọmentị etiti.
Ha kwukwara na onweghị ihe ga-eme ka ha kwụsị ọchịchọ Biafra.
Gọọmenti etiti na-atụ asị-Nwunye Kanu
N'aka ọzọ, otu akpọrọ 'World Igbo congress' kpọkuru gọọmenti etiti ka ha tọghapụ Abaribe na-etinyeghị ọnọdụ ọbụla.
N'akwụkwọ onyeisi otu ha bụ Anthony Ejiofor binyere aka, ha kwuru na ha hụtara nwụchi a dika ụzọ gọọmenti etiti si ekechi ndị na-akwadoghị ha ọnụ.
Ncheta Biafra: Ihe mere n'ọwụwa-anyanwụ
Okwu Chimamanda etinyela ọkụ na Soshal midia
Cheta na Ohaneze Ndigbo rịọrọ ndị okaikpe Naịjirịa ka ha ghara ime dịka ndị "gọọmentị etiti Naịjiria na-eji aka ike na-emegbu ndị Igbo" na Naịjirịa.
Ohaneze Ndigbo n'ime akwụkwọ ozi a gbasara ndị ntakụkọ, kọwara na ha kwuru ihe a maka nwụchị ndị DSS nwụchịrị omeiwu na-anọchị anya Abia saụt bụ Eyinnaya Abaribe.
Ha si na ha kwusiri ike n'ihe a mere makana ndị DSS na-achọ onyeisi ndị otu Biafra bụ Nnamdi Kanu bụ onye Abaribe gbaara akaebe.
Kwụsịnụ ịta Chidoka na Abaribe amusu maka Nnamdi Kanu - IPOB
Kpọpụta Nnamdi Kanu ụbọchị ikpe ya
Cheta na ụnyaahụ, Ohaneze kwuru na Abaribe emeghi njọ ịgbara Kanu akaebe, nakwa na ọ bụ ndịagha Naịjirịa bụ ndị kwesiri ịchọpụta Kanu, na ọbụghị Abaribe.
Onyeisi ndị otu a bụ Nnia Nwodo, kwuru n'ime akwụkwọ ozi a na ọ dị mkpa ka onye ọbụla cheta na ọ bụ mwakpo ndịagha wakporo ụlọ Kanu n'Umuahia mere ka ọnọdụ Kanu jiri gbagwojuo anya.
Nwodo gakwara n'ihu sị na "ọ bụ sọọsọ ndị agha Naịjirịa nwere ị chọpụta ebe Kanu nọ ugbua. Makana ihe mere n'Umuahia ụbọchị ahụ bụ agha"
Nwodo kwukwara na ụbọchị a wakporo be Kanu, na o nwere ike ịbụ na ọ nwuru maọbụ na ọ nwụghị.
Ohanaeze kwuru na ha na-arịọ ndị okaikpe ka ha kwụsị mmegbu ha na-emegbu ndị Igbo na kwa ka ha gba mgbo hu na a hapụrụ Abaribe kpam kpam.
Ndị otu Biafra ahụbeghi onye isi ha Nnamdi Kanu ka mgbe Seputemba 2017
Cheta otu pati na-anọghi na ọchịchị nke a kpọro Peoples Democratic Party (PDP) na Bekee etinyere ọnụ na okwu nwụchị a ndị ngalaba nchekwa a kpọrọ DSS nwụchịrị onye na-anọchịte Abia Saụt na ụlọomeiwu ukwu.
Site na ozi ha gbasara, ndị PDP kwuru na etu e siri nwụchie Abaribe dị ka etu e si anwụchi ndị echere na ha kpara mkpamkpa, bụ ihe ha che na ọ na-agba ama etu pati na-achi bụ All Progressives Congress (APC) siri chọọ ime ndị akwụnyeghị n'azụ ndọrọndọrọ ọchịchị 2019 nke onyeisiala Muhammadu Buhari.
Ha gakwara n'ihu kwuo na nwụchịkọ Abaribe bụ ụdịrị agwa Buhari n'ọchịchi ya chọrọ ịkpasị ndị "nọ na ụlọomeiwu ọnụ ha na ada ụda, ọkachasi etu osiri metụta ebe o na ada iwu obodo".
Cheta na ndị DSS nwụchịrị Abaribe n'Abuja tata mana a mabeghị ihe ha jiri mee nke a.
Cheta na Abaribe bụ onye kwụnyere Nnamdi Kanu dịka onye akaebe ị ji gbapụta ya n'ụlọịkpe
Abaribe nọ n'ebe ọ na-akpụ isi n'Abuja mgbe ndị uweojii a pụrụiche nwụchiri ya.
BBC Igbo na-agba mbọ ị nweta ụfọdụ ndị ụlọọrụ ndị uweojii pụrụ iche bụ DSS ị mata ihe ha ji nwụchie ya.
Abaribe bụ Sinetọ na-anọchị anya Abịa-Saụt n'ụlọomeiwu kwuru n'ọnwa Eprelu na ndị ọchịehi na-achọ ị nara ụmụ Igbo ala ha
Lee ihe onyonyo ebe o kwuru nke ahụ ebe a.
World Cup 2018: Ugo Naịjirịa efeliela ọzọ
Ihe ihere ji kwesị ime ndi omeiwu Igbo: Chekwas Okorie
Kedụ nwa afọ Igbo ahụ Buhari mere otu n'ime ndị isi CBN?
Akụkọ ndị dị mkpa n'abalị a
Ndị otu Nnamdi Kanu enwetala 'bail'
Ụlọikpe ukwu dị n'Abuja enyela iwu ka a hapụ ndị otu Nnamdi Kanu nọ na nga kamgbe afọ atọ n'ọnọdụ bekee kpọrọ 'bail'.
Ọkaikpe Binta Nyako kwuru na ọ na-ahapụ ha na bail maka ọnọdụ ahụike ha nakwa afọ ole ha nọrọla na nga.
O kwuru na ọ bụrụ na ikpe maa ha, na ha kwesịrị inweta ihe ruru afọ ise maọbụ asaa, mana ha anọrọla afọ atọ.
Kwụsịnụ ịta Chidoka na Abaribe amusu maka Nnamdi Kanu - IPOB
"Onweghị ihe gosiri na ọ bụ ndị agha ji Kanụ"
Cheta na Ọkaikpe Nyako nyere iwu ka a ghara ikpekọta ikpe Kanu na ndị otu ya n'ụbọchị Febụwarị 20, 2018, maka na amaghị ebe Kanu nọ gbochiri ọganihu ikpe ha.
Mmadụ anọ a hapụrụ bụ Bright Chimezie, Chidiebere Onwudiwe, Benjamin Madubugwu na David Nwawuisi, bụcha ndị otu Ipob.
Nyako kwuru na otu n'ime ha bụ Chimezie nwetaburu 'bail' n'ọnwa Mee nke 2017, mana ndị DSS ji ya oge ahụ jụ ịtọghapụ ya.
Ọnọdụ 'bail' o nyere ha bụ ka ha kpọta mmadụ abụọ bụ ndị akaebe ga-enwe nde naịra 10, nakwa ka ha ghara ịgwa ndị ntaakụkọ okwu maọbụ sonye na nzukọ ndị ndọrọndọrọ ọchịchị.
Ha ga na-agakwukwa ndị kọmishọna ndị uweojii nọ na steeti ebe ha bi, kwa izu abụọ.
Omeiwu Enyinnaya Abaribe a ga-anọ n'ọchị ka ọ bụ akwa echi?
Echi bụ ụbọchị ndị ụlọikpe kwuru sị ya kpọpụta Nnamdi Kanu ma ọ bụ ọ takwute ya aja.
Cheta na ụlọikpe ukwu nke Binta Nyako nọ n'isi ya nyere iwu n'ikpe o kpere n'ọnwa Maachị afọ 2018 ka onye omeiwu Enyinnaya Abaribe na mmadụ abụọ ndị ọzọ gbaara Nnamdi kanu akaebe, kpọta ya ụlọikpe oge a ga-ekpe ikpe ya ọzọ n'ọnwa Juun ma ọ bụ ha agaa mkpọrọ.
'Anyị akpachighị ndị Jew n'ụlọ Nnamdi Kanu'
Ipob sị ka ekpebie ikpe Nnamdi Kanu
Ndị ọrụ nchekwa si mba Amerịka bụ FBI erutela Itiopịa ebe ha ga-enye aka ime nyocha ogbunigwe gbapụrụ ma merụọ ndị mmadụ ahụ ụbọchị ole gara aga.
N'otu aka ahụ, otu onye na-echekwa onyeisiala ndị Zimbabwe anwụọla site n'ahụ ọ merụrụ ka ogbunigwe gbara ebe onyeisiala Emmerson Mnangagwa na-ekwu okwu ụbọchị abụọ gara aga.
Ureguwa ji ọkpụ goolu atọ merie ndị na-ele ọbịa asọmpi Iko Mbaụwa bụ Rọshịa.
Ebe ndị Sawudi Arebia ji ọkpụ goolu abụọ merie Ijipt, nke bụ na Ijipt apụọla n'asọmpi a.
Gee nkeji nke abalị a ebe a
Otu nwoke a kpọrọ Festus Ijeomah na nwanne ya nwoke gara n'ụlọọrụ ndị FRSC nke e ji 'Road Safety' mara, ebe ha gosipụtara iwe ha maka ụgbọala ya ndị FRSC kpọkasịrị kemgbe afọ 2017.
Ụlọikpe ukwu nke Binta Nyako nọ n'isi ya nyere iwu n'ikpe o kpere n'ọnwa Maachị afọ 2018, ka onye omeiwu Enyinnaya Abaribe na mmadụ abụọ ndị ọzọ gbaara Nnamdi kanu akaebe kpọta ya ụlọikpe oge a ga-ekpe ikpe ya ọzọ n'ọnwa Juun ma ọ bụ ha agaa mkpọrọ.
Mana Ọkaikpe Nyako nọkwa n'ụlọikpe n'Abuja ụnyaahụ kwụgharịkwa na ha agwala ndị niile gbaara Nnamdi Kanu akaebe ka ha niile bịa ụlọikpe taa maọbụ kwuo ihe mere ha agaghị eji gaa nga ma hapụ ego ha jiri gbaa akaebe.
Nwụchị Abaribe: Ihe otu na-achọ Biafra kwuru maka ya
Kwụsịnụ ịta Chidoka na Abaribe amusu maka Nnamdi Kanu - IPOB
Nwụchị Abaribe: Ihe otu na-achọ Biafra kwuru maka ya
Ndị gbara aka ebe ahụ bụ Sinetọ Enyinnaya Abaribe bụ onye na-anọchite anya ndịda Abịa n'ụlọ omeiwu sineti, onye ụkọchukwu ndị Juu bụ Immanuel El-shalom na otu onye ọzọ bi n'Abuja bụ Tochukwu Uchendu.
Kanu bụ onye a na-ekpe ikpe maka imegide ọchịchị ala Naijiria, bụ onye a na-achọ achọ kemgbe ọnwa Sepụtemba afọ 2017 ka ndị agha Naijiria wakpochara ụlọ ya oge ha gbara Egwu Eke na mpaghara ọwụwa-anyanwụ Naịjirịa.
Nyako ga-ekpe ikpe ahụ taa n'Abuja ebe a ga-anọ mara ihe ga-eme Abaribe na ndị ọzọ so ya gbaa akaebe ahụ.
Cheta na Abaribe na ndị ọzọ ahụ gbara akaebe ahụ ụbọchị 28 ọnwa Epurel afọ 2017, ma kwe nkwa ịkpọta Kanu n'ụlọikpe maka ikpe ya dịka ha debere ego ruru otu narị nde naịra.
Ndị ọrụ nchekwa DSS nwụchiri Abaribe kamgbe ngwụcha izuụka mana ha ekwughi ihe o mere ha jiri nwụchie ya.
Akụkọ ndị ọzọ ga-amasị gị
Mgbanwe ego: Dọla ọdaala n'akụkụ Naịra?
Enwe achụpụla ndị mmadụ na Legọs
Atiku etinyela ụkwụ na ndọrọndọrọ 2019
Ezekwesili na-ebe akwa na ha nwakporo ya
Onye bụbụ minista na-ahụ maka agụmakwụkwọ bụ Oby Ezekwesili ekwuola na ndị uweojii, ndị agha na ndị DSS wakporo ya ụnyaahụ oge ọ na-eme ngagharị iwe gbasara ogbugbu ndị mmadụ mere na Platu steeti.
Ezekwesili dere n'elu twitter ya na ha wakporo ya n'ihu ụlọ obibi onyeisiala nara ya ọkọlọtọ ya.
Ndị DSS atọhapụọla Abaribe bụ onye ha ji kemgbe abali Juun 15 gara aga n'okpuru ihe ndị Bekee kpọrọ Administrative bail.
Onye mgbasaozi ya bụ Uche Awọm gwara BBC Igbo na Abaribe ga-alaghachị ọrụ taa.
Ndị ọchịehi ji egbe egbuola ndị agha abụọ n'obodo Goma n'ime Benue steeti
Akụkọ kwuru na ha wakporo ha oge ha na-achọ onye gwuru nnukwu olulu n'ọkpọrọ ụzọ n'ime obodo ahụ.
Grace Mugabe chọrọ igbu m - Mnangagwa
N'Afrika, Onyeisiala Zimbabwe bụ Emmerson Mnangagwa kwuru na ya na-eche na nwuye onye chiburu ala ha bụ Grace Mugabe chọrọ igbu ya.
Mnangagwa na-ebo otu nwunye Mugabe na ha tụrụ ogbunigwe gburu mmadụ abuọ ma meruo mmadụ iri anọ ndị ọzo ahụ.
N'egwuregwu Umu Naijiria na-ebe akwa na social media na ha gbapuola Naịjirịa n'asọmpi Iko mabụwa.
Mana onye nkuzi ha bụ Gernot Rohr na-enwe olile anya na ha ga-eme karịa n'afọ 2022 na Kata.
Gee nkeji anyị n'ụtụtụ a
Mkparịta ụka ha na-abịa n'ime abalị anọ awakpochara ụfọdụ dị mmadụ ma gbuo ihe ruru mmadụ iri asatọ na isii na Plateau Steeti
Onyeisiala Buhari na ndị isi ụlọomeiwu bụ Bukola Saraki na Yakubu Dogara nwere mkparịta ụka taa.
Onyeisiala kọwara ndị isi ụlọomeiwu ihe ndị ọ na-eme i ji gboo nsogbu nchekwa dị na Naịjirịa ugbua.
Plateau: 'Ha gburu nne m, nna m, nwunye m na ụmụ m'
Na ngwụcha nzụkọ ha, onyeisi ụlọomeiwu ntaa bụ Yakubu Dogara gwara ndị ntaakụkọ na okwu nchekwa abụghị okwu a na-ekwuputa n'ihu ọha.
Ọ gara n'ihu kwuo na onyeisiala gwara ha na ọ ga-ekpogharị nchekwa ala Naịjirịa.
Onyeisiala Buhari na ndị isi ụlọimeiwu bụ Bukola Saraki na Yakubu Dogaran na-enwe mkparịta ụka
O kwuru na agbanyeghi na ugbu a bụ oge iri uju, na ndị Naịjirịa agaghị a na-abata ọnọdụ enweghị nchekwa.
Dọgara n'aha ndị ụlọomeiwu zigara ezinaụlọ ndị ihe a metụtara ozi iti aka n'obi.
Onyeisiala Mohammadu Buhari kwupụtara nzụkọ ahụ site n'akara twitter ya.
Mkparịta ụka ha na-abịa n'ime abalị anọ awakpochara ụfọdụ ndị mmadụ ma gbuo ihe ruru iri asatọ na isii na Plateau steeti.
Ebonyi: Esemokwu Izzi na Ukelle atala isi mmadụ 500
Plateau: Ọtụtụ ụmụnwaanyị na-eru uju apụtala n'iwe
DSS ahapụla Abaribe, ọ ga-alaghachị ọrụ taa
Emmerson Mnangagwe ekwuola na Grace Mugabe chọrọ igbu ya.
Onyeisiala mba Zimbabwe bụ Emmerson Mnangagwa ekwuola na ọ bụ ndị otu nwunye onyeisi mba n'oge gara aga bụ Grace Mugabe chọrọ ị ji ogbunigwe gbagbuo ya.
Cheta na mmadụ abụọ nwụrụ, ebe mmadụ iri anọ nwere mmerụ ahụ n'ogbunigwe gbara oge ọgbakọ ndọrọ ndọrọ n'ala ahụ.
Ndị zuru ego Zimbabwe eweghachila ya
Buhari, Saraki na Dogara emeela mkpebi maka nsogbu dị na Platu Steeti:
N'ihi ogbugbu ọtụtụ ndị mmadụ na Platu Steeti, onyeisiala bụ Mohammadu Buhari na ndị isi ụlọomeiwu bụ Bukola Saraki na Yakubu Dogara nwere mkparịta ụka ime ụlọ taa.
Na mkparịta ụka ahụ, Buhari gwara ha na o bu n'obi ikpogharị ọrụ nchekwa na Naịjirịa.
Plateau: 'Ha gburu nne m, nna m, nwunye m na ụmụ m'
Plateau: Ọtụtụ ụmụnwaanyị na-eru uju apụtala n'iwe
Ọgbaghara atala isi mmadụ ruru narị atọ n'Ebonyi/Krọss River Steeti:
Ndị mmadụ bu akpa ha agbapụ ọzọ agbaga obodo ndị ọzọ
Ndị obodo Igbeagụ dị n'Ebonyi Steeti agbala ọsọ ndụ na-eleghi anya n'azụ maka nsogbu dị n'etiti ha na ndị Ukelle nke Kross Riva Steeti n'ịzọ oke ala.
BBC Igbo chọpụtara na esemokwu  ahụ bụ nke malitere kamgbe afọ 2015 atala isi mmadụ ruru narị atọ.
Mba Jamịnị bụ ndị ji bu Iko Mbaụwa agwakọrọla laa na nke afọ a dịka Saụt Korịa gbara ha ọkpụ abụọ asataghị otu
N'aka nke ọzọ sweden gbara Mexico ọkpụ atọ mana mba abụọ ndị etozuola oke n'agba abụọ nke asọmpị a.
N'okwu ya, Olaitan kwuru na ọ wụbara n'ime ọwa mmiri (gụtter) i ji gbanarị ọkụ ahụ.
O kwuru na o bu ọtụtụ ndị mmadụ n'ụgbọala mgbe mke mere mana Chineke zọrọ ha ndụ.
Ị nwere ahụmihe pụrụ iche sitere n'oge gị na ndị Naịjirịa ndị ọzọ banyere n'otu ụgbọelu?
Ị ma na ụfọdụ ndị na-echefu na ha nọ n'ihu ọha ma ha na-akpa ụdịrị agwa nwere ka ọ dị ma ha nọrọ n'ụgbọelu? Nke a butere akụkọ a BBC Igbo dere iji gosipụta akparamagwa ndị a.
Ndị mmadụ tụmadụ ndị Naịjirịa na-eme ihe ndị e ji enyo ha enyo ma ụkwụ ha banye n'ụgbọelu.
Ị ma ebe njirimara ala Igbo ụfọdụ dị?
Afọ ole ka ị ga-ebi n'ụwa?
Ihe ise ị maghị maka 'Yahoo-Yahoo'
Kedụ etu ọzọ ị ga-esi mara na ị rutela n'ọdọ ụgbọelu Naịjirịa ma ọ bụrụ na ị nụghị ka ndị mmadụ na-akụ aka?
Ọtụtụ oge, ndị mmadụ na-akụ aka ma ụgbọelu tụọ ụkwụ n'ọdụ ụgbọelu dị na Naịjirịa.
Ụfọdụ na-ekwu na ọ bụ n'ihi aṅụrị na ha anwụghị n'ihe mberede ụgbọelu mere ha ji akụ aka. Mana gịnị kpatara ha anaghị eme etu a ma ụgbọelu fetuo na mba ndị ọzọ na-abụghị Naịjirịa?
Ị bụrụ onye si mba ọzọ bata ma ị maghị na ndị Naịjirịa na-emekarị ụdịrị ihe a, ọ ga-abụ ihe ọhụrụ na ihe ịtụnanya nye gị.
2) Ikpe ekpere/iti mkpụ ọṅụ:
Ihe ọzọ ga-egosi na gị na ndị Naịjirịa nọ n'otu ụgbọelu bụ 'ekpere'. Ndị Naịjirịa ma etu esi ekpe ekpere nke ukwuu.
Ụfọdụ na-ekpe ya maka na ọ bụ ihe marago ha ahụ, ebe ndị ọzọ na-ekpe ya site n'ụjọ mberede na-esi n'ife n'elu.
Ihe ọzọ ha na-eme bụ iti mkpụ ọṅụ ma ụgbọelu fetuo nakwa ime 'n'afa nna' iji gosi obi ọma ha na ha anwụghị n'ihe mberede.
Ị ga-ata ha ụta ebe ihe mberede ụgbọelu emeela ihe karịrị ugboro iri na Naịjirịa?
Ihe ọzọ e ji mara ndị Naịjirịa n'ụgbọala bụ ịkọ akụkọ ka ha niile esi n'ime otu ọnụụlọ pụta.
Ma ọ bụ ụjọ ka ọ bụ obi ọma na-ebute akparamagwa a, enweghị onye nwere ike ịkọwanwu ihe mere ndị Naịjirịa na-eji eme omume a.
Agwa a nwere ike ịgbakasị ndị ọzọ ha na ndị Naịjirịa na-eme njem ụgbọelu ahụ, mana ebe o si ka njọ bụ na ndị na-eme ya anaghị ahụta ya ka ihe ọjọọ.
Ọtụtụ oge ka ndị mmadụ na-esete ihe nkiri ebe ndị Naịjirịa na-akọ ọnụ n'ime ụgbọelu.
Oge ụfọdụ, ihe na-ese abụghị ihe ọzọ karịa na a na-azọ oche maọbụ na a na-azọ ebe a na-etinye akpa n'ime ihe a kpọrọ 'overhead bin'.
Maka etu ụgbọelu dị, ọ bụghị oge niile ka ị ga-etinyenwu akpa n'ime 'overhead bin' dị n'ebe oche gị dị. Nke a kpatara ụfọdụ ndị mmadụ na-eji akọ ọnụ ma onye ọzọ si n'oche ọzọ bịa itinye ihe n'oche ha.
Ihe ndị ọzọ nwere ike ibute esemokwu n'ime ụgbọelu bụ ebe a gara mposi maọbụ ebe ndị mmadụ na-azọ onye ga-anọ n'isi mpio.
Ọ na-amasị ọtụtụ ndị mmadụ ise foto a kpọrọ 'selfie' ma ha banye n'ụgbọelu.
Nke a abụghị naanị ndị Naịjirịa ka ọ metụtara, mana ụfọdụ na-akawa ahụ gaa n'oche na-abụghị nke ha maka ise foto a.
Ọ bụghịzị ihe ọhụrụ ịhụ ka onye kwesịrị ịnọ na 'economy class' biliri ọtọ gaa n'oche ndị 'business class' ise foto ma ụgbọelu tụọ ụkwụ n'ala.
Ha na-eme ya ma ụgbọala fetuo, maka na ndị nọ na 'business class' na-ebu ndị 'economy class' ụzọ aritu.
Ego ha na-akwụkwa na-aka nke ndị 'economy class', nke kpatara ụfọdụ ji ese foto a igosi 'ị makwa ndị anyị bụ'.
N'otu aka ahụ, ụfọdụ na-ese foto n'ime ụgbọelu iji gosi ndị mmadụ na ha 'so nn'ihe a na-eme', ọkachasị ndị ọ bụ mbụ ha na-efe n'ụgbọelu.
6) Ịrịọ efere nri ọzọ
Nke a bụ ọnọdụ ebe mmadụ ga-asị ndị ọrụ ha bụ ịlekọta ndị na-eme njem ụgbọelu ka o nye ya efere nri maọbụ iko mmanya ọzọ. Bekee kpọrọ ya 'second helping'.
Ọ bụghị na ọ bụ naanị ndị Naịjirịa na-eme etu a, maọbụ na ọ bụ ihe ọjọọ ime ya, mana ị banye ụgbọelu bu ndị Naịjirịa, ị ga-ahụ ka ọtụtụ mmadụ na-ana ihe oriri ugboro ugboro.
N'afọ 2017, otu onye na-arụ na British Airways were iwe ma kwuo etu o si kpọ ịrụ ọrụ n'ụgbọelu bu ndị Naịjirịa asị.
7) Ibili ọtọ tupu ụgbọelu akwụsị
Gịnị mere o ji adị ndị Naịjirịa ọsịsọ iritu n'ụgbọelu?
Ọtụtụ ndị mmadụ anaghị ekwe ka agbapee ụzọ ụgbọelu tupu ha ebilite ọtọ gawa nso ụzọ ahụ.
Ị banye n'ụgbọelu ndị Naịjirịa nọ n'ime ya, ị ga-ahụ na ozugbo ụkwụ ụgbọelu ahụ tụrụ n'ala, ọ dị ha ọsịsọ iritu. Ọ bụ obiọma na ihe mberede emeghị ka ha ji eme omume a?
Ndị njem ụgbọelu atọla taa
Ụgbọelu Osinbajo enweela nsogbu n'elu
Ihe dị n'akpa gị e nwere ike ịkpọga gị nga?
'Igbo enwe eze' bụ otu okwu ma nwa a mụrụ n'ala Igbo taa mara maka na ndị igbo na-ahụta onwe ha dịka ndị enweghi otu onye a kpọrọ eze.
Mana nke a apụtaghị na igbo enweghị usoro ọchịchị na-agara ha nke ọma na mgbe ochie.
Usoro ahụ nwere ike ọbụghị usoro ndị ọzọ nabatara mana ọ bụ etu ha ghọtara iji chịa onwe ha na-enweghi nsogbu ọbụla.
Ụmụnwaanyị ewechighala isiowu n'ụdị ọhụrụ
I ga-egbu ụdịrị ichi a egburu mgbe gboo?
Mana oge ndị ọcha bịara, usoro a edoghi ha anya.
Usoro a bụ otu dị iche iche nwere ọrụ ha na-arụ n'obodo ịhụ na enweghi nsogbu dapụtara nakwa enweghi arụ ọbụla ga-emerụ ala.
Otu ndị a bụ; Ọkpala, Ụmụnna na ụmụada, otu ọgbọ, ndị nze na ọzọ na mmanwụ.
'Ndị ụlọ anyị sị m ma alọtazina ụlọ ọzọ ma m ahụghị di'
Osu a ga-akwụsị n'ala Igbo?
Lee uwe ndị Igbo na-eyi aga igba nkwu
Ihe otu ndị igbo na-arụ
1. Ndị nze na ọzọ - Ndị nze na ọzọ bụ dị kachasị n'obodo, ha bụ ndị ikpeazụ okwu na-agakwu. Ha bụ ekwucha ọgwụ n'okwu niile gbasara obodo. Ha bụ ndị na-eji omenaala na ọfọ obodo ịhụ na a na-ekpe ikpe ziri ezi nakwa ịhụ na aka mmadụ niile kwụ ọtọ. Tupu anabata mmadụ n'otu a, ọ ga-abụ onye amamihe ha na-akpụ n'ala site n'ihe ọ hụrụla na ihe ọ gabigarala
Ya mere o ji abụ ụmụnwoke garala ọgụ na agha na mgbe mbụ, merie n'agha ma oge ụfọdụ jiri okpokoro isi mmadụ lọta.
A na-akwanyere ha ugwu pụrụiche n'ala Igbo ebe ndị nọ n'otu nze na ọzọ na-eyi ugo n'okpu ha igosi na ha bụ ndị e ji eme ọnụ n'obodo maka na ugo bụ nnụnnụ kachasị mma n'ala Igbo.
Akwa ọcha ha na-eyi na-egosi ndị dị ọcha n'obi nakwa n'agwa nakwa n;ikpe ziri ezi.
Okpu mmemme ha na-ekpu na-egosi na site n'ahụhụ ha nakwa ọbara ha mefuru n'agha ka ndị obodo ha ji aga n'ihu.
E kere ya udo abụọ; ndị nze na ndị ọzọ. Ndị nze karịrị ndị ọzọ n'ọkwa.
2. Ụmụnna - Ndị a bụ ụmụnwoke ụmụọkpala si n'ezinaụlọ dị icheiche n'obodo. Ha bụ ndị na-eme mkpebi gbasara okwu dị icheiche n'obodo etu o si gbasara agamnihu na ọdịmma obodo.
Ndị ụmụnna ka a na-ekpesara ma onye ọbụla mee ihe ọjọọ, ha bụ ndị na-aga n'ọnụ arụsị ịchọpụta ihe arụsị na-ekwu gbasara obodo maọbụ gbasara ezinaụlọ ha.
Ezinaụlọ niile na-enwe ndị ụmụnna ha bụ ebe a na-ebido ikpe ọbụla gbasara esemokwu dịka okwu ala, okwu ime obi, okwu gbasara ihe nketa nwaanyị na arụ megidere ala dịka onye gburu mmadụ, izu ohi, ịkwa iko maọbụ idina nwunye maọbụ di mmadụ. Mkpebi ọbụla ha mere na-adịgịde n'obodo niile.
A na-ahụ ụmụnna dịka ndị nnọchite anya si ezinaụlọ dị icheiche.
3. Ụmụada - Otu nke a bụ otu ụmụnwaanyị n'obodo, ebe a ka ụmụnwaanyị na-ejiko onwe ha ọnụ kpaa maka ọdịnaihu ezinaụlọ ha na ihe gbasara di ha na ụmụaka ha. Ndị ụmụada ka a na-akpọ ikpe udo oge ọbụla e nwere esemokwu n'etiti obodo na obodo ma ihe niile ha kpebiri, anaghị agbagha ya agbagha.
Ndị ụmụada bụkwa ndị na-ekpe udo n'etiti ụmụnne ha ụmụnwoke na ndị nwunye ha iji hụ na e nwere otu ihu maọbụ otu obi n'ezinaụlọ. Ndị ụmụada gụnyere ụmụnwaanyị ndị a mụrụ n'ezinaụlọ nakwa ụmụnwaanyị ndị alụbatara n'ezinaụlọ.
4. Otu ọgbọ - Nke a bụ otu ebe ndị bụ ọgbọ dịka ụmụnwoke a mụrụ n'otu oge. ha bụ ndị na-ahụ maka nchekwa obodo niile. Ha bụkwa ndị na-aga agha maọbụ ọgụ oge ọbụla ọgụ dapụtara. Ha bụ ndị na-ekpocha ụzọ, mmiri na ahịa ma o nwee ihe gbochiri ya maọbụ na mmiri buru ahịhịa nọchie ụzọ. Ọ bụkwa ha na-emepụta ihe ọbụla otu ụmụnna maọbụ ndị nze na ọzọ nyere n'iwu dịka ọ bụrụ na o nwere onye a ga-achụpụ n'obodo maọbụ onye a ga-amachị. Ha ga-agba mbọ hụ na onye ahụ pụrụ n'obodo ma gatee aka.
5. Mmanwụ - otu mmanwụ bụ otu na-anabata naanị ndị gabigara otu nnabata ha. Ha na-arụ ọrụ ndị uweojii hụ na e nwere usoro n'obodo. Oge ọbụla e nwere esemokwu dịka ala, mmanwụ na-aga kụọ ọmụ n'ala ahụ nke gosiri na o nweghi onye ọbụla a ga-ekwe ka ọ banye n'ala ahụ rue oge a mere mkpebi gbasara ya.
Mmanwụ nwekwara oge ọ na-apụta iji mee ndị obodo obi aṅụrị site na ịụ̀ba egwu.
Nyiri dị n'ọchịchị oge ahụ na nke ugbua
Ndị nze na ọzọ dịka ndị na-achị obodo, ha bụ ndị ikpeazụ okwu ga-erute ntị, ọ bụ okwu ọbụla na-ekweghi mmeta n'etiti ndị ụmụnna na ụmụada ka a na-ewetara ha. Ha bụ ekwucha ọgwụ n'okwu ọbụla
Ndị ụmụnna na ndị ụmụada dịka ndị nnọchite anya n'obodo. Ndị ụmụnna na-eme iwu gbasara obodo ebe ụmụ ọkpara n'ezinaụlọ dị icheiche n'obodo na-anọ na ya
Otu ọgbọ dịka ndị agha obodo, na-echekwa obodo ma na-ahụ na obodo niile bi n'udo. H na-aga agha maọbụ hazie ihe dị n'obodo na-adịghị eti o si kwesi.
Mmanwụ bụ uwejii obodo na-eje akpụpụta ndị mere ajọ ihe n'obodo.
Otu ndị a ka ala Igbo ji aga n'oge mbụ tupu ndị ọcha eweta usoro ha kpọrọ 'Warrant Chiefs' ebido.
Otu ndị a rụrụ ọrụ n'oge mbụ mee ka ala igbo na-aga n'ihu na-enweghi onye ọbụla ha kpọrọ eze mana etu ọ dị ugbua, a na-echizi eze e ji eme ndọrọndọrọ ọchịchị.
Ajụjụ a na-azjụzị bụ, usoro ndị Igbo ji aga ugbua ọ na-eme ha nke ọma karịa usoro ha ji aga oge gara aga?
Onye nyemaaka na-arụ ọrụ dị iche iche n'ime ụlọ
Onye bụ onye ahụ ị chọrọ ka ọ bụrụ onye enyemaaka n'ulọ gị?
Akụkọ dị iche iche na-apụta n'oge gara aga gosi etu ndị nyemaaka na-atọ ụmụaka maọbụ ya na ha a na-eme mmekọrịta ahụ.
N'ọnwa Disemba n'afọ 2014, otu nwaanyị aha bụ Juliet bụbu onye enyemaaka tọrọ ụmụnwata abụọ n'otu ezinaulọ biri na Magodo na Legos steeti.
Ị ma ọrụ ndị ụmụnna na otu anọ ọzọ kachasị mkpa n'ala Igbo?
Ihe 7 ị ga-eji cheta ndị Naịjirịa ma ị zute ha n'ụgbọelu
Nne ụmụaka aha ya bụ Onajite Esharegharan gwara ndị uweojii na ya nụrụ maka onye nyemaaka n'elu webusait a kpọrọ OLX.
O nwekwara ụmụaka abụọ ndị odibo tọrọ na Shagamu, ọzọ bụkwa ụmụaka atọ a tọrọ na Shasha na Legos.
Mary Akinloye bụ onye nyemaaka ha tọrọ oge ahụ kpọrọ nne na nna ụmụaka n'elu ekwe ntị na-ajụkwa ha maka ego ntọhapụ ruru nde naira 15.
Ọtụtụ ezinaụlọ na-emegbu ndị nyemaaka ha
O bụ oge okwu pụtara ka ndị uweojii dọrọ ndị nne na nna aka na ntị na ọ dị ezigbo mkpa ka ha maa maka onye ga-abụ nyemaaka na bee onye ọbụla.
Mana maka ụwa sị dị ugbua, ọtụtụ ezinaụlọ na-achọ onye ga-abụ onye nyemaaka n'ezinaụlọ ha.
Ihe niile diri mkpa ma ị na-achọ onye nymemaaka
BBC Igbo gbara otu nwaanyi aha ya bụ Joke Afolabi bụ onyeisi ụlọọrụ na-ezipu ndị ọrụ nyemaaka a kpọrọ 'Conciege and Home Care Services' ajụjụọnụ gbasara okwu a.
Afolabi kwuru na ọ bụ eziokwu na ụlọọrụ ha na-ezipu ndị mmadụ dịka ndị nyemaaka gawa ụlọ dị iche iche mana ha na-agba mbọ hụ na ndị niile a tinyere n'ọrụ bụ marị ihe a chọrọ n'ụwa.
Onye ọzọ aha ya bụ aha bụ Christanah Akindolie bụ onye ọrụ ndụmọọdụ gwara onye ntaakụkọ anyị na ọ dị ezigbo mkpa ka ị bụrụ onye na-edo anya, onye nwere ọchịchọ ịmata ihe niile.
Ajuju asaa ịkwesiri ịgba onye ọbụla chọrọ ịbụ onye nyemaaka gị
Gba mbọ hụ ọbụghị nwatakịrị bụ onye nyemaka gị
1. Gịnị mere i ji hapụ ebe ị na-arụ n'oge mbu?
Ọ na-eme nkọwa a, lee anya ka ị mara n'okwu ya ọ na-adaba.
2. Ebe ka i si bịa? Onye bụ nne na nna gị? Ezinaụlọ gị?
3. Nata ya aha na akara ekwenti onye ọ rụrụ ọrụ n'aka ya tupu ọ bịa na nke gị.
4. Lee uda olu ya nakwa omume ya mgbe ọ na-asa gị okwu.
5. Nye ndị uweojii aha ya, ka ha nyocha ọfụma mara ma ọ bụ onye nupuru isi n'iwu, maọbụ onye ha na-achọ achọ.
6. Kpọrọ ya gaa ụlọọgwụ ka ha nyocha ya, ka ha mara ma ọ dị ime, maọbụ o nwere ọrịa mmịnwụ(HIV), ịba ojii (hepatitis) nakwa ụkwaranta (tuberculosis.)
Ha nyochakwa ụdi ọbara dị ya na-ahụ(blood group) maka adịghị a ma ama.
7. Lebanye anya na ndị kwudoru ya dịka onye akaebe.
Akụkọ na-eme ugbu a: Ụlọikpe akagbuola ntuliaka imeụlọ APC mere n'Imo steeti.
Ụlọomeiwu ukwu Naịjirịa etinyela ọnụ n'ọnwụ 'Corper'
Okey Ndibe sị na, "Agha abụghị ihe onye ọbụla hụrụ ihe mere n'afọ 1967 ruo 1970 ga-asị ka o mee ọzọ."
O kwukwara ihe mere ogbaghara jiri ka dị n'ala Naịjirịa ruo taa.
O nyere ndị ntorobịa ọdụmọdụ gbasara otu ha siri chọọ ka ha nwe nwereonwe nke ha - nsogbu ga-adị na ya na ihe ha kwesiri ime.
Ndị mere akụkọ a: Chioma Nkemdilim na Grace Ekpu.
Ekweremadu anọọla ụlọomeiwu Naịjirịa afọ 11, nke mere ka ọ bụrụ onye omeiwu kachasị nọrọ ogologo oge n'ụlọ ọrụ ahụ
Nke a bụ mbụ a na-ehibe ọgbakọ 'International Parliament for tolerance and peace (IPTP)' iji wee kwado mmekọrịta na mkparitaụka gbasara ọdimma nakwa nsogbu na-esogbu akụkụ mbaụwa dị iche iche.
Ọgbakọ a nke e mere n'izu ụka mbụ n'ọnwa Julaị n'obodo Malta họpụtara Taullant Balla nke si ụlọomeiwu Albania dịka onyeisi mbu, ebe osote onyeisi ụlọomeiwu ukwu Naịjirịa bụ Ike Ekweremadu bụ onyeisi kọmiti na-ahụ maka imepụta iwu na ya.
Onyeisi ọgbakọ ukwu a mutara ọgbakọ nke nta (IPTP) a bụ Ahmed bin Mohammed Al-Jarwan, kwuru na dịka mbaụwa niile na-agabiga mkpasuiwe, esemokwu dị n'okpukpere, iyi egwu, ịhọ otu, oke ogbubgu nakwa ndị ọzọ, ọgbakọ a ga-enye aka iweta udo.
Akpugo dịzị oyi ugbua - Ebere Amarizu
Nọt Koria ka chọrọ nzukọ ha na Trump
Trump na Kim a ga-ekwe n'aka nke udo?
Al-jarwan kwuru na ọ bụghịzị sọsọ na mpaghara ndị omeiwu na-anochite ka ha ga na-anwa oke ha, na ha kwesiri ịgbasapụ aka udo nye mbaụwa niile.
Ihe ọkwa Ekweremadu pụtaara Obodo Naịjirịa
Onye ndụmọdụ n'ụlọọrụ Ike Ekweremadu bụ Uche Anichukwu gwara BBC Igbo na ọnọdụ ọhụrụ a bụ nnukwu ihe meere ndị Naịjiria nakwa ndị Igbo.
O kwuru na e ji iweta udo mara Ekweremadu mgbe ọ chịburu n'ụlọomeiwu nke 'Economic Community of West African States (Ecowas)'.
Anichukwu kwuru na Ekweremadu na ndị omeiwu ndị ọzọ si n'akụkụ mbaụwa niile n'ọgbakọ a ga na-atụgharị uche ma mepụta iwu dị iche iche ga-enyeaka iwebata udo na mbaụwa.
Gere ihe o kwuru n'uju ebe a:
Dino Melaye: Onye omeiwu ukwu etiela egwu ọzọ
Otu nwoke agbaala onwe ya ọkụ na ndụ
A chụọla onye Ndị uweojii gbagburu 'corper' n'ọrụ
Gọvanọ Lalong na david Young
Osote onyeisi ozi ụlọ nnọchite anya mba Amerịka na Naịjirịa bụ David Young kwara gọọmentị etiti ka ha kwụsị ogbugbu ndị mmadụ ma nwụchie ndị aka ha dị na ya.
Young kwuru na ndụ bụ ihe dị nsọ agbanyeghi ogogo, agbụrụ maọbụ okpukperechi onye ahụ.
O kwuru nke a mgbe o mere njem iti aka n'obi n'isi ọchịchị Platu steeti bụ Jọs ebe ọ hụrụ Gọvanọ Simon Lalong nke steeti ahụ ụnyaahụ.
Lee ihe ndị Buhari na Trump kpara
Plateau: 'Ha gburu nne m, nna m, nwunye m na ụmụ m'
Young na ndị otu kasiri ndị Platu Steeti obi maka ogbugbu ndị obodo ha mere na nso nso a.
Ọ rụtụrụ aka ka ndị mmadụ na-ekwupụta udo na ị dị n'otu mgbe niile.
N'okwu ya " Ndụ dị nsọ, agbanyeghi ebe mmadụ ọbụla si pụta, ma ịbụ ọchị ehi, onye ọrụ ugbo, ndị ụka kraịst ma ọ bụ nke alakụba.
"Tigbuo zọgbuo bụ okwu dịrị gọọmentị steeti ma ọ bụ nke etiti, ekwesiri ịgba mbọ gbochie ya."
Na nzaghachị Gọvanọ Platu steeti bụ Simon Lalong gwara ya na gọọmentị na-agba mbọ igbo nsogbu a.
O gwara ya na gọọmentị etiti na mba ụwa niile ga-ekpe ndị anwụchiri ikpe ma taa ha ahụhụ ruru ha.
Ihe otu CUPP na-eme iji 'chutu' Buhari
Ndị ọrụ FRCN gbanyụrụ redio n'ụbọchị 9 Julaị
Ọ bụghị iwu na Gọv. Rochas ga-aga nzukọ ndị gọvanọ - Onwuemeodo
Buhari akatọọla ndị na-ata ya ụta
Onyeisiala Mohammadu Buhari akatọọla okwu ụfọdụ ndị ndọrọndọrọ ọchị na-ekwu na ọgbara nkịtị n'ihe gbasara ogbugbu ndị mmadụ na Naịjirịa.
Buhari kwuru nke a n'ọgbakọ ndọrọ ndọrọ ndị APC mere n'Ekiti Steeti ụnyaahụ iji kwado kayode Fayemi ịbụ gọvanọ steeti ahụ.
Ụka Angịlịkan adụọla Buhari ndụmaọdụ
Ụka Angịlịkan nọ na mba karịrị otu narị iri isii na ise n'ụwa niile
Ndị ụka Anglican nke Nnewi Dayọsis agwala onyeisiala Buhari ka o chegharịa echiche n'atụmatụ ya ị pụtagharị n'ọkwa ọzọ.
Nke a dị n'ozi  ụkọchukwu Godwin Okpala wepụtara kwuo na ụfọdụ na-ahụ ya dịka ogbunigwe nchere oge.
United Kingdom ga-eri Facebook iwu
Cambridge Analytica bụ ụlọọrụ mba Britain na-ahụ maka ichekwa ozị
Ngalaba na-ahụ maka nchekwa data na United Kingdom ga-eri ụlọọrụ Facebook iwu ego ruru paụnds puku narị ise maka ị da iwu nchekwa data
Kọmishọna na-ahụ maka ozi kwupụtara nke a mana ụlọọrụ Facebook kwuru na ha ga-asa okwu n'oge na-adịghị anya.
Gee nkeji nke ụtụtụ a:
Okwu na-ewu n'elu soshal midia ọkachasị Twita bụ ihe gbasara ikikere nwaanyị ịzụta maọbụ rite ala n'aka nna ya n'ala Igbo.
Ụfọdụ na-ekwu na ha kwenyere n'omenala a  ebe ndị ọzọ na-ekwu n'oge eruola iji gbanwe ya bụ omenala.
Ndị ụlọomeiwu Imo steeti nwere nzuko n'isi osote gọvanọ ha bụ Eze Madumere ekpebiela na ọ bụ ọkaikpe nke steeti ahụ ga-ekwu ma aga-achupụ ya n'oche ọchịchị n'ime ọnwa atọ maọbụghị.
Cheta na ndị ụlọomeiwu nke Imo steeti kwuru na ha ga-achutu Madumere maka ebubo nrụrụaka ha boro ya.
Achụturu Peter Azi bụbu ọnụ na-ekwuchitere ụlọomeiwu nke Platu steeti n'ọkwa ya n'ehihie taa.
Onye ọọ ewepụrụ bụ inyeisi ndị kachasị n'ọnụọgụgụ bụ Henry Yunkwap.
Praim minista mba Jamini na Onyeisiala mba Amerịka amaala aka dịka ha na-akwado ịga nzụkọ otu NATO na Brussels.
Donald Trump na-ebo ụfọdụ mba n'ime ọgbakọ ahụ ebubo ịkpachi ego ha.
Ebe niile tọgbọ chakoo ugbua na mba Briten ebe otu egwurewgwu ha na-akwado ị zute Kroeshia na asọmpị ga-egosi onye ga-abịa nso ị bu ikombaụwa.
Anyị ga-ama onye ga-emerị ma ọ kụọ elekere asaa nke mgbede a.
Gee nkeji nke mgbede a:
Boko Haram egbuola ihe karịrị mmadụ puku iri abụọ ebe ha chụpụrụ mmadụ ruru nde na mpaghara Naịjirịa, Chadị kamgbe ha malitere n'afọ 2009.
Boko Haram egbuola ihe karịrị mmadụ puku iri abụọ ebe ha chụpụrụ mmadụ ruru nde na mpaghara Naịjirịa, Chadị kamgbe ha malitere n'afọ 2009.
Ụlọikpe pụrụiche na-ahụ maka ihe banyere iyi ọha egwu bụ nke Bekee kpọrọ "terrorism" tụrụ mmadụ  113 mkpọrọ maka ha dara iwu megidere iyi ndụ egwu.
Ndị a amara ikpe nwetere oge dị icheiche mgbe akpụpụtara ha n'ụlọikpe pụrụiche dị n'ọdọ ndị agha Naịjirịa dị na Kaịnji, Naịja steeti.
Iwu a sịrị ndị a dara gunyere ị so n'otu Boko Haram, izo ozi ga-enyere ndị ọrụ nchekwa obodo aka, inyere ndị otu oyi egwu aka ma soro mee ihe ga-eyi obodo egwu, nke butere ogbugbu mmadụ.
'A ga-agbaghara ndị Boko Haram chegharịrịnụ'
Kedụ isi ụka Naijiria na Boko Haram?
A malitela ikpe ndị Boko Haram ikpe
Ndị ikpe a metụtara gụnyere Kabiru Mohammed, bu onye Kaban-Magadan, dị na Funtua, Katsina steeti. Eboro ya ebubo na azụru ya maka iji ogunigwe na ihe iyi egwu ndi ọzọ. Ndị nchekwa kwukwara na o so mkpa ike na Bama, Konduga, na Baga dị na Borno steetị nakwa Damaturu dị na Yobe steeti.
Mohammed kwuru na ya banyere Boko Haram n'afọ 2013 ma bụrụ onyeisi.
Ndị Boko Haram a nwụchiri n'afọ 2009
E kwuru na o du ndị ọzọ ga mwakpo mmadụ na obodo.
Mohammed gbakwara ama na ọbụghị mmadụ kwanyere ya ịba Boko Haram, mana onwere mgbe ike ụdịrị ndụ ha na-ebi gwụrụ ya ike, nke mere ojiri tụfọ egbe ya wee gbaje Katsina.
Anwụchịrị ya na 2015 n'ọdọ ụgbọala na Katsina. O kwenyere na ebubo asaa eboro ya nke mere eji tuọ ya mkpọrọ mkpụrụ ọka ruo afọ 30.
Ụfọdụ ndị ọzọ atụrụ mkpọrọ bụ Adamu Mohammed dị afọ 22, ma bụrụ onye Gombe steetị.
Eboro ya ebubo na o gburu mmadụ isi ma tụọ ogbunigwe n'ime ahịa. Mohemmed kwenyere na ya gburu mmadụ isi, ma kwuo na ọ bụ n'ime iyi ka ọ tụnyere ogbunigwe ahụ.
Ya na onwe ya nwetere afọ 25 na mkụrụ ọka.
Ihu foto ndị Boko Haram a na-achọ achọ
Banzana Yusuf, bu onye Kano, nwetere afọ 20 maka etu aka ya siri dị na ntọrọ umu Chibok n'afọ 2014.
Otu onye ndị DSS kpọrọ "ezigbote onye Boko Haram" bụ Sabo Kyari Mohammed, nwetere afọ isi na mkpọrọ. Ekwụrụ na Mohammed na-agbara ndị Boko Haram ama ma soro mee mwakpo akpọrọ "operation pointand kill" na Bekee na obodo ya bụ Misau di na Borno steeti. Ndi agha nwụchịri ya na nwụnye ya na umu ya na Platu steetị.
Zainab Idris, bụ nwunye onye isi agha Boko Haram akpọrọ Babawo, sọ na ndị a amara ikpe. Anwụchịrị Zainab Idris ka ọ na-aga Sambisa, bụ ebe di ya nọ.
Gọọmentị Naịjirịa na-akọwa na ha emeriela Boko Haram n'atụtụmatu Bekee kpọrọ "technical deafeat", mana otu a ka na-akpa ike na ọwụwa anyanwụ nke ugwu Naịjirịa.
Ndị ọzọ na-akpa ike na Naịjirịa ugbua bụ ndị a na-eche na ha bu ndị Fulani na-achi ehi.
Ọtụtụ mmadụ anwụọla na-aka ndị a na ebe dị icheiche na Naịjirịa.
World Cup 2018: Kroeshia agbapụla Ingland n'ụzọ njem ị bute ikombaụwa
Akụkọ dị mkpa na mgbede a
Ala Igbo ebutela esemokwu n'etiti nwaanyị na nwoke
Ndị ọchị ehi agbarụọla ihu na mkpebi ndị Gọvanọ mpaghara ọwụwa-anyanwụ
E gbuola ọtụtụ mmadụ n'ọgụ dị n'etti ndị ọchị ehị na ndị ọrụ ugbo
Otu Miyetti Allah nke mpaghara ọwụwa-anyanwụ agbarụọla ihu maka mkpebị ndị gọvanọ mpaghara ahụ mere na ha ekweghi ịmapụta oke ala maka ịzụ ehi.
Onye ndu otu ahụ bụ Alhaji Gidado Siddiki kwuru na mkpebi a juru ha anya agbanyeghi mmekọrịta udọ dị n'etiti ha na Gọvanọ ndịa.
Atụọla ndị Boko Haram dị 113 mkpọrọ ọka
Ndị Boko Haram a nwụchiri n'afọ 2009
Ụlọikpe na-ahụ maka ndị na-eyi ndụ egwu atụọla ndị Boko Haram dị otu narị na iri na atọ mkpọrọ maka nsonye ha n'iyi ndụ egwu.
Gọọmentị etiti mara ndị a ikpe n'ụlọikpe pụrụiche dị n'ogbe ndị agha Wawa Kaịnji nke Naịja Steeti.
Di na nwunye ndị Naịjirịa bi na mba Ịngland agbanahụla nchụlata dịka ha gwara ndị ọrụ njem na mba ahụ na a ga-ebi ụmụ ha ndị nwaanyị ugwu ma ha lọta na Naịjirịa
Ụlọikpe ndị ọrụ njem na Mba Ịngland ga-eleba anya na mkpesa ha n'ime ọnwa Ọktoba nke afọ a.
Mba Kroeshịa ji ọkpụ goolu abụọ asatara otu gbapụ Ịngland iji rue agba ikpeazụ nke mbụ ha n'asọmpi Iko Mbaụwa
ha mere nke a site na goolu ndị si n'aka Ivan Perisich na Mario Manzukich.
Gee nkeji nke ụtụtụ a:
E butele akwụkwọ ụfọdụ nke a kpọrọ 'non-sensitive materials'na bekee
Ngalaba na-ahazi ntuliaka nke a kpọrọ Inec n'aha ịchafụ eburula akwụkwọ ụfọdụ nke a kpọrọ 'non-sensitive materials' na Bekee bata ịlamoko Ekiti dị n'Ekiti steeti maka ntuliaka ga-eme na steeti ahụ. Ndị abụ foto si ebe ahụ dịka BBC siri seta ya:
Ndị ọrụ Inec gosikwara njikere ha dị ibido ihe ha bịara
Otu na-agba mbọ maka nnwereonwe Biafra bụ Ipob ekwuola na okwu Miyetti Allah bụ otu na-anọchite ndị ọchị-ehi kwuru bụ okwu ha chọrọ iji maja ma yie ndị Igbo na ndị ọzọ sị ọwụwa-anyanwụ bị n'ugwu-awụsa egwu.
N'ozi nke odeakwụkwọ mgbasa ozi otu Ipob bụ Emma Powerful zitara BBC, Ipob kwuru na okwu ahụ bụ okwu dị ime ma marakwa ọgọdọ n'ihi ọ bụ mba ọgụ etinyere ọnụ n'ime akpa were na abaa.
Igbo enweghi oke ala maka ịchị ehi - Ndị gọvanọ
'Taa gọọmentị ụta maka oke ogbugbu mmadụ'
Ndị ọchịehi a ga-abụ ndị oyi egwu ka ha agaghị abụ?
Ha  kwuru na ha agaghị agba nkịtị ka o mezuo n'ihi na ha dị njikere ịwanye ndị ọbụla wakporo ndị sị ọwụwa anyanwụ na ọdọ-ahịa ha ji ọkụ n'aka.
"Anyị chọrọ ime ka odoo anya na iko ndị ọbụla mekatara wakpo ndị Igbo ọbụla maọbụ ahịa ha dị n'ugwu-awụsa ji manye ka anyị ga-eji manyere ha."
Ọ fọrọ ka nwataakwụkwọ a nwụọ site n'ọgwụ mere mmebi
Ụlọikpe atụọla ndị Boko Haram 113 mkpọrọ
Gịnị ka ị kwesiri ima tupu ị nabata onye odibo
N'ọsịsa ha nyere n'ụbọchị Wenezde banyere mkpebi ndị gọvanọ ọwụwa-anyanwụ na ha agaghị enye ha ala maka iwu ọdọ-ehi, otu Miyetti Allah kwuru na ọ tụrụ ha na anya na ndị gọvanọ nwere ụdị mkpebi  ma kwuo na o kwesiri ka ha bụrụ ndị na-atọ ezi mkpụrụ dịka ndị Igbo bikwa na mpaghara ndị ọzọ na Naijiria.
Ndị otu Ipob kwuru na mkpebi ndị Gọvanọ ọwụwa-anyanwụ bụ iji gbochie ọgbaghara ma bụrụkwa ihe kwesiri na otu nọchitere ndị ugwu ( Arewa) na ndị chọrọ udo na Naijiria kwadoro.
Oteela ndị agha Naịjirịa jị awakpo ndị Boko Haram
Ndị agha Naịjirịa ekwuola na akụkọ kwuru na a wakporo ndị agha na Bama dị na Boronu steeti ma nara ha ụgbọ agha ha bụ asị.
Ha depụtara ihe a n'akwụkwọ sitere n'oche ọnye na-ekwuchitere ndị agha Naịjirịa ọnụ bụ Texas Chukwu.
Ha kwuru na ya bụ akụkọ na-edughie ndị mmadụ ma bụrụkwa nke e gbasasiri karịa ihe merenụ.
Ndị agha Naịjirịa kwuru na ha ji ohere a ekwe ndị bị n'ugwu Awụsa nkwa na onweghị ihe mebirinụ kama nchekwa ha ka kwụ chim.
Boko Haram awakpoola Maiduguri ọzọ
Egbuola ndị Boko Haram 5 na Sambisa
Agha iyi ndụ egwu ebibeghị
Ha kwuru na ọ bụ eziokwu na Boko Haram wakporo ha ma chọkwa ịnara ha ngwaagha ha mana ndị agha Naịjirịa meriri ha.
Ha kwuru na ha gburu ihe ruru ndị otu Boko Haram 22, ebe ụfọdụ ndị egbe a gbara agba meruru ahụ gbara ọsọ.
Ndị agha Naịjirịa kwuru na etu ọ dị ụgbua, na ha na-agba mbọ ịhụ na e jidere ndị otu Boko Haram ndị ọzọ gbara ọsọ.
Ha kwukwara na ndị agha meruru ahụ site n'egbe a gbara ha mana ha na-anata ọgwụgwọ n'ụlọọgwụ.
Ndị agha Naịjirịa dọkwara ndị ntaakụkọ aka na ntị ka ha kpachara anya ha maka ịdughịe ndị mmadụ n'akụkọ ha enyochaghị enyocha.
Cheta na akụkọ anya hụrụ mgbe ihe a mere kwuru na ndị Boko Haram anwuchiela ndị Naịjirịa 600 ma napụ ha ngwa agha ha.
United Nations: Azụ ga-agwu na mmiri
Anyị ekwenyeghị na mpụtara ntuliaka Ekiti, mmerụaka juru ya-PDP
EFCC gwara Fayose: Anyị ga-ahụ n'oge na-adịghị anya
Otu nwa nwaanyị a kpọrọ Nmachukwu Ebiowu dị afọ atọ efuola n'obodo Okoti n'Anambara steeti.
Dịka ndị uweojii si kwuo, Nmachukwu na nne ya bụ Juliana Ebiowu gara mmemme mmechi ụlọakwụkwọ ya na 'The Light International School'.
Mgbe obere oge gachara, nne ya amalite ị chọ ya rue ugbua, ma ahụbeghị ya.
Etu nwaanyị siri kwaa odibo ya mmiri ọkụ
Otu nwoke egbuola ụmụaka ya n'Awada
Ụmụaka ruru puku 88 nwere ike ịnwụ n'oke agụụ
Ezinaụlọ ya na-arịọ ndị ọha niile enyemaka ị chọta Nmachukwu e kwuru dị ọcha ma na-asụkwa asụsụ Igbo ọfụma.
Ndị uweojii kwuputara na akụkọ yiri nke a mere n'ụlọakwụkwọ pramarị ọzọ n'Amawbịa ebe ụmụnwanne abụọ bụ Chidera na Kamsiyochukwu Iloka si n'ụlọakwụkwọ ha fuo.
Ha ji ohere a adọ ndị nnenanna nakwa ndịisiụlọakwụkwọ dị icheiche ha saa anya ma dịkwa njikere na ihe gbasara nchekwa ụmụaka ha na-eleta anya.
N'akụkọ yiri ibe ya, ezịnaụlọ Ekene ka na-achọ nwa ha nwaanyị bụ Adaobi furu efu kemgbe ụbọchị Mee 1 na Legọs.
Ozi a na-ewu ewu n'elu soshal midia bụ ndị mmadụ na-achọ otu nwata nwaanyị akpọrọ Elo Ogidi ebe nne ya na nna ya malitere ị chọ ya mgbe ha gbasara ụka n'ụbọchị Julaị nke asatọ na Legọs.
Ndị uweojii na-arịọ na o nwee ndị mmadụ ma ihe gbasara ụmụaka a kpọọ ha na 08075690784 maọbụ 07039194222.
Dọkịnta Furtado sị na ọnwụ nwaanyị ahụ dị nwute
Ama a gbaara ndị uweojii emela ka ha nwuchie dọkịnta Denis Furtado bụ onye asị gbụrụ nwaanyị chọrọ otele ukwu.
Ka ọ dị ụgbụa, Furtado nọ na ụlọ mkpọrọ ha na Rio de Janeiro ezuru nwaike.
Lilian Calixto bụ onye bịara ka o nye ya ukwu sara mbara nwunahuru ya n'aka maka ogwu asị na-ọgbara ya nke kwesiri inye aka ka otele ya buo ibu.
A ga-ekpe Denis Furtado ikpe ọchụ maka nke a.
Dọkịta egbuola nwaanyị otele ukwu gbalaga
Akụkọ kọrọ na-ejidekwuru nne Furtado bụ onye a na-eche n'aka ya dị na ya bụ ọdachi.
Ndị na-enyocha ya bụ okwu sị na Dọkịnta Furtado gara ịrụ Calixto gbara afọ 46 ọrụ n'otele ya na-ụlọ be ya mgbe ọgwụ ọ gbara ya bidoro ịnye ya nsogbu.
Dọkịnta Furtado mere ngwa ngwa bụrụ Calixto gawa ụlọ ọgwụ bụ ebe ọ nọ nwụọ, dịka ndị uweojii si kwuo.
Akụkọ kwuru na mgbe o ruru na ya bụ ụlọọgwụ na obi bidoro ịkụsị nwaanyị ahụ ike.
Mgbe ahụ ka Furtado matara na ekwu adagharịala were rịe mbọmbọ ọsọ.
Ụbọchị Wednezde ka ọkaiwu Furtado kwuru n'aka Furtado dị ọcha, na ọ bụ maka obi mmapụ ka o jiri gbaa ọsọ.
Ihe nkiri o kwuru okwu ka ejidechere ya ụnyahụ Furtado sị na onwu Calixto dị nwute maka na ọbụghị taa ka ya bụ oke enwe tawara akwụ n'ohia.
Lilina Calixto dị afọ 46
Ọ sị na ya arụọla ya bụ ọrụ ihe uru ugboro 9,000 na-ekwukwa na iwu Brazil nabatara ụdị ọrụ ahụ.
A makwa Furtado ama na Brazil nke bụ na mmadụ ruru 650,000 na eso ya n'instagram.
Calixto si be ya na Kuiaba gawa sentral Brazil ụbọchị Satọde ịme ka otele ya bukwuo ibu bụ ebe ọ nọ zute onwu ya were gbahapụ ụmụ abụọ ọmụrụ.
Ndị uweojii kpụrụkwara enyi nwaanyi Furtado bụ onye ha na-eche na ọ na-enyere ya ka n'ọrụ ahụ.
Ndị ụlọọrụ na ahụ maka ahụike na steeti Rio de Janerio sị na ha amalitele nnyocha na ya bụ okwu.
Ndị Igbo a ga-ege Ipop nti maka ntuliaka 2019?
Akpụpụla ụmụafọ Naịjirịa ise ụlọikpe
Ndị ojiegbeezu awakpuola ebe obibi n'Ọnịcha
Joe Igbokwe bụ ọnụ na-ekwuchiri otu ndọrọndọrọ ọchịchị APC na Legos
Joe Igbokwe, odeakwụkwọ mgbasaozi otu APC na  Legọs steeti abaala mmiri ọkụ maka ozi o dere n'elu Facebook n´ụbọchị ole n'ole garaaga.
Otu okaiwu aha ya bụ Ebun-Olu Adegboruwa gbara Igbokwe akwụkwọ n'ụlọikpe ukwu nke Lagos maka na n'ụbọchị 16 n'ime ọnwa nkea, Igbokwe boro gọvanọ na-achị Rivers steeti bụ Nyesome Wike ebubo n'elu facebook na ọ zụrụ mkpebi n'ụlọikpe ụkwu nke Abuja maka okwu gbasara 'Election Petition Appeal' na Bekee, ha zara n'Abuja.
Ortom: Ihe m jiri kpụpụ Miyetti Allah ụlọikpe
Igbokwe arịọla mgbaghara n'elu Facebook maka ozi a.
O dere na obi gbariri ya agbari maka ozi nkea o dere, na kwa na ọ bụghị echiche ya ịkparị ndị nọ n'isi oche ụlọikpe makana ya akwanyere ha ugo oge niile.
Mana Adegboruwa gbadosiri ụkwụ ike na ya agaghị anabata arịrịọ a Igbokwe dere.
Ọ gwara onye ntaakụkọ anyị n'elu ekwentị na arịrịọ Igbokwe dere ejubeghị ọnụ nke ihicha mkparị ọ kparị ndị na-arụ ọrụ okaikpe na ọkaiwu na Naịjirịa.
Ebun-Olu Adegboruwa bụ okaiwu ama ama na Legos
N'ọnụ okwu ya: "Iwe anyị na ihe Joe Igbokwe dere bụ makana ozi ya emeela ka ndị mmadụ kwụsị ịnwe ntụkwasị obi siri ike n'ihe niile gbasara ndị ọkaikpe na ọkaiwu n'ala anyị. Cheta kwa na ndị a bụ ndị ta ahụhụ ọtụtụ afọ ị gụ akwụkwọ tupu a bụrụ ndị ọkaikpe maọbụ okaiwu"
Adegboruwa kwuru na echiche ya abụghị ka Igbokwo ta ahụhụ na mkpọrọ maọbụ kwụ nha, o kwuru na ọ chọ ka Igbokwu kwupute n'ụlọikpe na  Nyesome Wike azụghị mkpebi na ụlọikpe dị na Naịjirịa.
Mgbọ niile anyị mere inweta Joe Igbokwe n'elu ekwenti maka ị sa okwụ a Adegboruwa kwuru amụpụtaghị mkpụrụ.
Ọ zaghị ekwentị ya oge BBC kpọrọ ya.
Ọzabeghịkwa ozi anyị degara ya site n'ekwentị ya.
Nwoke o kwesịrị inyere nwunye ya aka n’ezinaụlọ?
Mmadụ 164 tọrọ na Russia amalitela njem ịlọta Naịjirịa
Dọkịnta Bumbum: Aka akparalanụ dibia otele ukwu
Erighi nri abalị n'oge na-ebute ọrịa
I makwana na erighị nri abalị n'oge na-ebuite ọrịa ?
Otu kpọrọ onwe ha Barcelona Institute for Global Health na bekee kwuru na nchọpụta ọhụrụ ha mere, na ọ na-ebute izi agede nke a kporọ 'prostrate cancer' maọbụ izi ara nke bụ 'breast cancer'.
Ọbịara ije ma-ụna n'ala Rọshịa
Naịjirịa na-atụ anya nlọta mmadụ otu narị iri atọ na-anọ tọrọ na Roshia ga-alaghachị azụ na Abuja taa.
Ozi na-eru anyị bụ na abaala ụgbọelu na kwa na ha ga-efadata na Abuja na abalị a.
Joe Igbokwe ga-aza ikpe di n'ishi ya
Otu okaiwu aha ya bụ Ebun-Olu Adegboruwa agbaala Joe Igbokwe bụ ọnụ na-ekwụrụ APC na Legos akwụkwọ n'ụlọikpe ukwu nke Lagos maka na o boro gọvanọ Rivers steeti bụ Nyesome Wike ebubo n'elu Facebook na ọ zụrụ mkpebi n'ụlọikpe kachasị n'Abuja.
Joe Igbokwe arịọla arịrịọ mana Adegboruwa gbadosiri ukwu ike na ya agaghị anabata arịrịọ a Igbokwe dere.
N'egwuregwu, ọgba bọọlụ Son Heung-min nke otu Tottenham ebinyeela aka n'akwụkwọ ọhụrụ nke otu ya ruo afọ 2023.
Son Heung-min banyere otu Tottenham n'afọ 2015. Ugbua o nyeela goolu ruru iri anọ na asaa.
N'ala Igbo, di na nwunye na-erikọ nri n'otu efere.
Dịka Ikechukwu Asikadị na ọtụtụ ndị ọzọ ha na BBC Igbo nwere mkparịtaụka si kwuo, ọ na-egosi ịhụanya na ịdịnotu.
Asikadị sị, "Ọ na-adị mma ka nwoke na nwunye ọ lụzuru ọfụma na-erikọ nri."
Lee uwe ndị Igbo na-eyi aga igba nkwu
Nwoke o kwesịrị inyere nwunye ya aka n’ezinaụlọ?
Lee nri ogbenye 10 ọgaranya na-erizi
Mgbe ụfọdụ, enweghị ohere, amaghị esi nrị, ike ọgwụgwụ na ọrịa nwere ike ime nwoke na nwunye aghara ịnọkọ rie nri.
Mana ihe ndị a bụ obere okwu.
Di na nwunye irikọ nri na egosi ihunanya
Nke bụ okwu bụ nwoke Igbo ịjụ idetụ ire na nri nwunye ya siri iji gosi iwe ya.
Dike Asikadi siri kọwaa, iwe maka nnupuisi nwunye ọkachasị nwaanyị ịgba n'ezi, nwere ike ime ka nwoke ghara isonye nwunye ya rie nri.
Uchenna Omeke kwukwara otu okwu ahụ sị, "ọ chọputa na nwunye ya gbara n'ezi."
Di na nwunye irikọ nri ọnụ na-egosi ịhụnanya
Nwaanyị lụrụ di ịyị ọyị nwoke ọzọ bụ arụ kwọ nwa n'ala Igbo. E jighị ntị anụ ya.
Nke a bụ n'ihi dịka Asikadi siri kwuo, nwaanyị ịgba n'ezi na-egbu mmụọ nwoke ọkachasị ma ọ bụrụ na nwoke ahụ hụrụ ya n'anya ma na-emekwara ya ihe niile ọ chọrọ.
Nke ka nke dịka Oriakụ Celine Ekere siri kọwaa, na mpaghara Igbo ụfọdụ, nwoke riri nri nwunye ya na-agba n'ezi ji ọnwụ ụgwọ, ma ya ma nwa ha mụtara.
Ekere, onye bụ onye Ezaa n'Ebonyị steeti kwuru na 'Ọ bụrụ na nwaanyị gbaa n'ezi ma ọ lụọ di, ga sie nri nye di ya, di gị rie ya, nwa gị ga-anwụ. Di gị ga-ebido rịawa ọrịa. Oge ụfọdụ, ahụ ga-ejide nwa gị. O nwere ike, aka na ụkwụ ya azaa. Tupu ị mara ihe ga-eme, ọ nwụọ."
Dika ilu Igbo na-ekwu sị, 'onye mara asụ, sụọ a n'ikwe. Onye amaghị asụ sụọ n'ala.
Dọkịta egbuola nwaanyị otele ukwu gbalaga
Gịnị mere e ji ezi ọha ndị a na-enyocha maka mpụ na Naịjirịa?
Flying Eagles ga-asọmpị na AFCON
N'egwuregwu, otu Flying Eagles emeriela Mauritania ọkpụ ise na-asataghi ihe n'ime asọmpi ga-ahọpụta ndị ga-agba n'asọmpị iko mpaghara Afirika n'afọ 2019.
Nkea pụtara na ha ga-eso n'ime ala dị iche iche ga-asọmpị AFCON n'afọ na-abịa.
Ọ bụ n'ala Niger ka asọmpị a ga-ebido n'ime ọnwa Febuwarị.
Miyetti Allah kwesiri ịza ajụjụ - Gowon
Onyechiburu Naịjirịa dịka onyeisiala n'oge garaaga bụ Yakubu Gowon ekwuola na obi gbariri ya agbari maka ọtụtụ mmadụ nwụrụ n'aka ndị na-achị ehi buru egbe na steeti di iche iche n'afọ a.
N'ime ogbakọ Gowon na gọvanọ Benue steeti bụ Samuel Ortom mere, o kwuru na oge eruola ndị ọrụ nche dị iche iche n'ala Naịjirịa gbara onyeisi ndị otu Miyetti Allah ajụjụ ọnụ ga-akọwa ihe mere udi ihea na-eme n'ala a.
O'diakpo Obire apụọla na APC
Akụkọ pụtara na Delta steeti ugbua na-ekwu na O'diakpo Obire bụbụ onye na-azọ ọkwa ọchịchị dịka gọvanọ Delta steeti n'okpuru otu ndọrọndọrọ ọchịchị APC ahapuọla patị APC gawa otu Progressive Peoples Alliance.
Obire kọwara na ọ hapụrụ APC Delta steeti maka ọtụtụ nsọgbu na-emebi ihe n'ime patị a na steeti ahụ.
Okpomọkụ na-egbu nmadụ na Japan
Gọọmentị ala Japan na-adọ ndị ala ha aka na ntị ka ha zọ ishi ha maka nnukwu okpomọkụ na-egbu mmadụ ugbua n'ala ahụ.
Akukọ pụtara n'ala ahụ ugbua na-ekwu na mmadụ ruru iri atọ anwụọla maka okpomọkụ a.
Gee nkeji anyị nke ụtụtụ a
Osote onyeisi ndị uweojii nọ na Zoonu 2 dị n'Ikeja Legos bụ Adamu Ibrahim akwadola ka a chụlaa ndị uweojii SARS mmadụ anọ maka ebubo na ha zuru ohi nakwa mkpamkpa ndị ọzọ.
Otu onye uweojii welitere isi bụ Abayomi Shogunle depụtara ọchụchụ ha n'akara twitter ya.
Shogunle dere aha ndị a chụụ dịka Sgt. Adeoye Adekunle, Sgt. Adekitan Adebowale, Sgt. Agbi Lucky na Sgt. Odighe Hehosa.
Mana onye nkwuchiteọnụ zoonu ahụ bụ Dolapo Badmus gwara ndị ntaakụkọ na a kpụpụkwara ha ụlọikpe maka iji egbe gaa ohi, ịtọrị mmadụ, ijide mmadụ n'ike nakwa imekpa ndị mmadụ ahụ nakwa iyi ndị mmadụ egwu.
Badmus kwuruna otu kọmitii e kpokobara inyocha ihe ha mere bụ ndị kwuru ka a chụọ ha site na nyocha ha mere maka akwụkwọ ndị mmadụ dere megide ha.
Ọ kọwara na ndị dere akwụkwọ ahụ bụ Chukwudi Godwin Odionye onye e ji aha 'Bishọp" we mara ụbọchị Mee 2, 2018.
#EndSARS: Mgbanwe ọ bịala na ngalaba uweojii a?
Humphrey Nwosu: Agaghị m abịanwu emume ncheta Juun 12
Etu esiri jide ndị SARS mere mpụ
N'okwu ya: "Onye dere akwụkwọ ahụ kwuru n'ụbọchị Juun 4, 2017, ọ nọ na be ya oge mmadụ anọ ji ege wụbatara be ya ịnwụchi ya na ọ na-ebu amụma ụgha na ihe ịrịbaama ụgha.
"Oge ha nwụchiri ya, a kpọrọ ya gaa n'otu ụlọoriri na nkwari ebe ha dobere ya ma yie ya egwu na a ga-egbu ya ma ọ bụrụ na o meghi ihe ha kwuru."
Ọ gara n'ihu kọwaa na "Ụbọchị Juun 5, 2017, a kpọrọ ya gaa n'ụlọakụ ebe ha mere ha ka o tinyere ego ruru nde naịra asaa n'ụlọakụ otu n'ime ha.
"Oge anyị nwetara akwụkwọ ahụ, osote onyeisi ndị uweoji nyere iwu ka e lebaa ya anya."
Badmus kwuru na nyocha ahụ gosiri a onweghi usoro ziri ezi nke e soro iji nwụchi Chukwudi.
"Ndị SARS mmadụ anọ ahụ tọọrọ nwoke ahụ n'ụlọ ya ma jide ya megide iwu maka onwe ha" dịka Badmus si kwuo.
O kwuru na onyeisi ha enyela iwu na ha agaghị anabata agwa ọbụla na-ebuda aha ụlọọrụ ha maọbụ na-emchu ha ihu na mba ụwa.
Lee ihe ndị mmadụ na-ekwu maka nwụchi ahụ na twitter
Adrian kwuru na a ka ga-ahapụ ha etu e kwuo na e jideburu otu onye bụ Festus nke e ji Ijaya mara mana ọ ka na-emekpa ndị mmadụ ahụ.
Segalink kwuru na ntaramahụhụ ha kwesiri ịka mka na ọ bụ gọọmenti nyere ha egbe ha jiri zuo ohi.
Timothy Atori kwuru na nke a kwesiri ikuziri ndị uweojii ndị ọzọ ezi ihe ma kwuo ka Chineke gọzie ndị uweojii Naịjirịa ma gọziekwa Naịjirịa.
O teela aka a na-eti mkpu na twitter nakwa na ngwa soshal midia ndị ọzọ ka e kpochie ndị SARS site n'akara #EndSars.
Ndị Igbo a ga-ege Ipop nti maka ntuliaka 2019?
Gịnị mere ụmụnwaanyị ji eghe ntutu?
'Ndị mmadụ kọrọ m ọnụ nwa' - Nne ejima atọ
Ike Ekweremmadụ gụrụ akwụkwọ dịka onye ọkaiwu na mahadu Naịjirịa dị n'Enugu
Osote onyeisi sineti bụ Ike Ekweremmadu ekwuola na otu ụzọ a ga-esi kwalite udo n'ezi obibi na Naịjirịa bụ ịkekọrịta ọrụ, ọkwa dị ịcheiche nakwa ngalaba n'ụzọ dị nhatanha.
O kwuru na atụmatụ a ga-ebute udọ karịa ịkwe naanị nkwa nkịtị.
Ndị uweojii na Legọs anwụchiela mmadụ ise bụ ndị isi otu ndọrodọrọ PDP na Legọs maka ọnwụ otu n'ime ha.
Ọnụ na-ekwuchitere ndị uweojii na Legos kwuru na ọ bụ ọgụ na mgba mere na nzụkọ pati ahụ riri ndụ nwoke ahụ.
Ụzụ akwa n'atụ na mba Sawụt Afrịka ebe ndị o ji egbe egbu wakporo ma gbuo mmadụ iri n'otu bụ ndị na-anya ụgbọala tagzi.
Ndị uweojii na mba ahụ kwuru na a wakporo ha mgbe ha si akwamozu onye otu ha alọta ma kwuo na mmadụ anọ n'ime ha nọ n'ụlọọgwụ.
Alex Iwobi bụ onye ọgba bọọlụ Naịjirịa na-akwado ibinye aka n'ime akwụkwọ ọrụ ọhụrụ ga-eru afọ 2022 n'otu Arsenal.
N'otu aka ahụ otu Leicester city ajụla ịtọghapụ Ahmed Musa ka o sonye n'otu Al Nasr nke Sawudi Arebịa.
Gee nkeji nke mgbede a:
Okonkwo gwara BBC Igbo n'ekwentị na ugbua abụghị mbụ a na-ekwu okwu ide mmiri n'Anambara steeti.
N'ọnụ ya "eso m na kọmitii na-ahụ maka ịgbochi idemmiri, ama m ebe e dobere ngwa a ga-enye ndị mmadụ ma idemmiri kwobe".
O kwukwara na ndị mmadụ ekwesighị ịtụ egwu n'ihi na gọọmentị anambara steeti dị njikere oge niile.
Ụzọ ise ị ga-esi gbalahụ oke idemmiri
Idemmiri Katsina: Nwaanyị lụrụ di na Fraide, lọkwute ya na Satode, mmiri eburu ya ụbọchịụka
Anyị dọpụtara ụfọdụ mmadụ ebe ụlọ ha dagidere ha- Waziri
Cheta na ndị ụlọọrụ gbatagbata nke a kpọrọ 'National Emergency Management Agency' (NEMA) na Bekee, kwuru na oke idemmiri ga-enye ndị mmadụ nsogbu n'Anambara steeti n'afọ a.
Ndị Nema kwuru na idemmiri a ga-emetụta mpaghara ime obodo ndị dịka Njikọka, Ayamelụm, Ọwụwa-anyanwụ Anambara, Anaọcha, Agụata, Ugwu Idemili, Ọgbarụ, Ugwu Ọnịcha, Ugwu Orumba, Ọdịda-anyanwụ Anambara,  Ndịda Ọnịcha nakwa Dunukọfịa.
Onye na-arụ ọrụ dịka onye nchịkọta otu Nigerian Hydrological Services Agency nke ngalaba Federal Ministry of Water Resources bụ Olayinka Ogunwale, kwuputara maka idemmiri a n'Ọka, ebe ha na-eme nzukọ ha na-eme kwa afọ, ebe a na-akọwa olileanya gbasara idemmiri a kpọrọ 'Annual Flood Outlook (AFO)' nke 2018.
Clement Nze bụ onye nọchitere anya Ogunwale na nzukọ ahụ, kpọkuru gọọmentị Anambara nakwa NEMA, ka ha gbalịa hụ na ha mere ihe ga-ebelata oke idemmiri.
Ogunwale kwuru na oke idemmiri abụghị ihe a ga-akwụsịnwu na Naịjirịa, mana ịkwado n'oge ga-enye aka ibelata mkpamkpa o nwere ike ịkpa.
O kwukwara na osimiri na-asọbiga oke, oke mmiri ozuzo, na ihe ndị ọzọ dịka ndị mmadụ ịwunye atịtị n'ime ọwara-mmiri, na-etinye aka ibute oke idemmiri.
Isi akụkọ mere taa: Mmadụ 20 ka na-efu na idemmiri Katsina steeti.
Osibanjo gara Kastina maka ide mmiri
Mobil na-akpaso anyị agwa ka ndị amaghị oke ruru ha - Ndị a chụrụ n'ọrụ
Iwe na obi mgbawa ka ụmụakwụkwọ mahadum Nnamdi Azikiwe ji nata ọnwụ otu onye n'ime ha bụ Francis Madubuobi.
Francis nwụrụ n'ụzọ ebe a na-ebuga ya ụlọọgwụ ebe ọ tụbọsịrị ka ọ na-egwu egwuregwu bọọlụ nkata dịka otu nwaatakwụkwọ si kwuo.
O kwuru na iwe ụmụakwụkwọ abụghị naanị maka ọnwụ ahụ kama maka na ụlọọgwụ dị n'ụlọakwụkwọ ahụ enweghị ngwọọrụ iji leta ya mere o jiri nwụọ tupu e ruo ụlọọgwụ ọzọ.
Mahadum Covenant dara iwu - ọkaiwu
Ha gbanyere m mmiri mmebiri emebi n'ahụ - Nwata akwụkwọ
Ọchụchụ ọkammụta OAU: Ọ bụ ihe kwesịrị- Ụmụnwaanyị
Nwata akwụkwọ ahụ na-achọghị ka a kpọọ aha ya gwara BBC Igbo na nke a abụghị mbụ nwataakwụkwọ na-anwụ maka na ụlọọgwụ ahụ enweghi ngwọọrụ.
Ụmụakwụkwọ jiri maka ọnwụ Francis we pụa n'igwe igosi iwe ha mana onyeisi ụlọakwụkwọ ha ekweghi ka ha mee ngagharị ha n'ime ụlọakwụkwọ.
Nke a mere ha jiri pụọ n'ezi ime ngagharị ahụ mana nwataakwụkwọ ahụ kwuru na onyeisi ụlọakwụkwọ ahụ kpokobara kọmiti inyocha ka Francis anwụrụ n'ime ụlọọgwụ ha ka ọ bụ n'ụzọ.
Ụmụakwụkwọ ahụ na-ekwupụakwa iwe ha na twitter.
Mhiz Sophia depụakwara maka ọnwụ ahụ n'akara twitter ya.
Francis nọ n'afọ ikpeazụ ya ebe ọ na-agụ gbasara ụmụanụmanụ a na-akpọ 'Microbiology' na Bekee.
Onye nkwuchiteọnụ ụlọakwụkwọ ahụ bụ Emmanuel Ojukwu kwuru na nwata akwụkwọ nwụrụ site n'ọrịa obi.
Ọ kọwara na ụmụakwụkwọ amaghị na anaghị agba onye tụbọrọ site n'ọrịa obi mmiri mana ndị ụlọọgwụ ụlọakwụkwọ ahụ kwuru na nwaata ahụ anwụọla tupu ha ebute ya n'ụlọọgwụ.
Ojukwu kwuru na ọ bụ nnukwu ihe mwute nye ezinaụlọ na ụlọakwụkwọ ahụ maka na Francis kwesiri ile ule ikpeazụ ya taa we gụsịa.
Mana o kwuru na ọ bụghị ụlọakụkwọ ka ụta dịrị n'ọnwụ Francis n'ihi n;ọnwụrụ ebe ọ tụbọrọ dịka ndị ọrụ ahụike ha siri kwuo mana ụlọakwụkwọ ahụ eguzobela kọmiti ga-eleba anya n'ọnwụ Francis.
Mmadụ 257 anwụọla na mberede ụgbọelu
Legos nwere ijiegbezu 1315, ntọ 392
Ndị Fulani na-achi ehi egbuola mmadụ 2,000
Onyeisi ụlọomeiwu ukwu nke Naịjirịa bụ Bukola Saraki ekwuola na oku ndị uweojii kpọkwara ya ọzọ bụ ụzọ ha ji chọọ ịkatọ aha ya n'ihi ndọrọndọrọ ọchịchị.
Ndị uweojii kpọrọ Saraki ọzọ ka ọ bịa kwuo etu ohi e zuru n'ụlọakụ Offa ma gbuo ihe ruru mmadụ 17., si metụta ya; ma aka ya ọ dị ya ka ọ dịghị ya.
Cheta na ndị uweojii kpọburu ya ụdịrị oku a n'ọnwa Juun, ka ụfọdụ ndị e jidere maka ohi a kpọrọ aha ya, na ọ ma maka ya bụ ohi.
Saraki kwuru sị na oku a onyeisi ndị uweojii bụ Ibrahim Idris kpọrọ ya bụ ụzọ e si enweta akara ọma na ndọrọndọrọ ọchịchị, nke Bekee kpọrọ 'cheap political points'.
Bukola Saraki: Anataghị m ngarị ọbụla
Saraki: egwu ndị uweojii adagharịala
Ka ndị uweojii kpọkuru ya oku ọzọ, Saraki kwuputara okwu a site n'akwụkwọ Yusuph Olaniyonu bụ onye ndụmọdụ ya pụrụiche nakwa ọnụ na-ekwuchitere ya, depụtara ụnyaahụ.
Saraki kwuru sị "ndị uweojii ejirila ndọrọndọrọ ọchịchị nakwa mpụ na nrụrụaka mebie nyocha ha na-eme maka ohi e zuru n'Offa.
"Ha atụgharịala ya ịbụ ngwaọrụ pati nọ n'ọchịchị ji emegide ndị ha na-ahụta dịka ndị iro ha; ihe ha ji ata ndị mmadụ amusu ma mebie aha ha ijiri aka ha họrọ n'elu ikpookwu (platform) nke ha ga-eji chụọ ebumnobi ha, nakwa ụzọ ha si emegide ndị ọ ga-abụ ha pụọ n'APC o mebie ohere pati a na ntuliaka na-abịa."
Saraki kwukwara na ndị uweojii ekpebiela ndị a na-enyo enyo ha ga-akpọpụta n'ụlọikpe n'Ilorin, Kwara steeti na Wenesde, site na ndụmọdụ Mohammed Etsu bụ 'Director of Public Prosecution (DPP)'.
Lee ihe Saraki dere na Twitter gbasara oku a kpọrọ ya.
O kwukwara na ọ bụ usoro e jiri chọọ ịkwụsị atụmatụ ndị mmadụ na-ekwu na ụfọdụ ndị ụlọomeiwu ukwu na nke nta na-achọ ịpụ n'otu pati All Progressives Congress (APC).
O kwuru na a sị na ọ bụrụ na anwụchie ya n'etiti Tuusde na Wenesde, na ọ ga-egbochi ndị mmadụ isi n'APC pụọ.
O kwuru na oku a kpọrọ ya agaghị egbochi ihe ọbụla gbasara ọnọdụ ya maka ihe ga-eme na ntuliaka 2019.
O kwuru na ndị na-akwado ebubo ọhụrụ a gbasara ohi Offa, ga-ada maka na aka ya dị ọcha.
Saraki kwuru na "eziokwu ga-emeri".
Oke idemmiri na-abịa n'Anambara - NEMA
Unizik: Iwe na-ewe anyị n'ọnwụ nwanne anyị - Ụmụakwụkwọ
Aga m agwa Buhari chụpụ Ngige - Oshiomole
N'ime akwụkwọ ozi onye odeeakwụkwọ mgbasa ozi otu APC bu Bolaji Abdullahi depụtara, o kwuru na otu ha kwụ si ike.
O kwuru na n'izuụka ole na ole gara ka ha na-agbaghrị ị hazi ihe gbasara ndị bu iwe n'etiti ha n'ụzọ dị mma.
Mana ọpụpụ ọtụtụ mmadụ mere taa gosiri na ndị ahụ pụrụ apụ bu ihe ọzọ n'uche eso ha.
Bukola Saraki asaala oku ndị uweojii na-akpọ ya
Saraki na Ekweremadu: Ihe ndị mmadụ na-ekwu maka mgbochi ha
Ekweremadu: Ike agwụla ndị ụlọ ome iwu
N'ọnụ ya "Nsọpụrụ anyị nwere n'ebe ndị Naịjirịa nọ mere n'anyị ga-aga n'ihu ị hazi pati anyị na ntuliaka nke 2019 n'abịa"
Cheta na elekere ole na ole gara na onyeisi ụlọomeiwu ukwu bụ Bukola Saraki kwupụtara na ndị omeiwu ruru mmadụ 15 ahapụla APC.
Saraki gụpụtara akwụkwọ ij maa ọkwa ahụ n'ụlọomeiwu, taa bụ Tuusde, Julaị 24.
Ka nke a na-eme, n'ụlọomeiwu nke nta (House of Representatives), ihe karịrị mmadụ 33 hapụkwara otu APC gafee PDP, ebe mmadụ anọ banyere ADC.
Ndị PDP na aṅụrị n'ime ụlọomeiwu mgbe ndị APC gafere n'otu ha
Ndị omeiwu gafere PDP gụnyere Dino Melaye, Rabiu Kwankwaso na Usman Nafida.
Lee aha ndị sinatọ pụrụ n'APC dịka ụlọọrụ sineeti si depụta ya n'Twitter.
Ebe Abdul-aziz Nyako na Monsurat gafere otu ADC.
Ọpụpụ ndị a mere ka ndị otu PDP bụrụ pati kacha n'ụlọomeiwu ukwu. Ugbua, ndị omeiwu si PDP dịzị 64 ebe ndị nke APC dị 45.
Ka ọ dị ugbua, ndị otu PDP nọ n'ụlọomeiwu na-enwe ọṅụ maka ihe a mere.
Ndị hapụrụ APC n'ụloomeiwu nke nta gụnyere Danburam Nuhu, Mark Gbilah, Razak Atunwa, Ahmed Garba Bichi, Abdulsamad Dasuk na Zakari Mohammed.
Ndị ọzọ bụ Sani Rano, Barry Mpigi, Ali madaki, Dickson Tackighir nakwa Hassan Saleh.
Cheta n'ụtụtụ, anyị wetaara unu akụkọ na ndị EFCC wakporo ma gbochie ụlọ Saraki na osote ya bụ Ike Ekweremadu.
Mgbe BBC na Yusuph Olaniyonu bụ ọnụ na-ekwuchitere Saraki kpara n'ekwentị, o kwuru na ọ maghị ebe Saraki nọ, mana e mechara hụ Saraki n'ụlọomeiwu ebe ọ nọ kwuputa ngafe ya na ụfọdụ ndị omeiwu ndị ọzọ.
Nke a sotere ọtụtụ ozi BBC zigara ekwenti ha mgbe akụkọ gbasara mkpochi ụzọ a pụtara ihe.
Onye enyemaka ya bụ Banks Omishore, tinyere na Twitter na ha ji ụgbọala ha nyachie ya ịpụ n'ezi.
Echefula na ndị uweojii kpọrọ Saraki oku ịza ọnụ ya maka etu ohi e zuru n'Offa si metụta ya.
Unizik: Iwe na-ewe anyị n'ọnwụ nwanne anyị - Ụmụakwụkwọ
Aga m agwa Buhari chụpụ Ngige - Oshiomole
Dọkịta egbuola nwaanyị otele ukwu gbalaga
Nke a bụ mbu ndị ụlọomeiwu nta kwutere okwu ịchupu Onyeisiala Buhari
Na-atụfughị oge ọtụtụ ndị ụlọomeiwu Sineti sicha na pati APC gafee PDP, ndị ụlọomeiwu nta ruru mmadụ iri atọ na asatọ si na pati dị iche iche agafeela PDP.
Nke a mere dịka ha nụrụ kepukepu na ndị ogbo ha nọ n'ụlọomeiwu sineti gafere n'otu PDP.
Oke ọpụpụ a ebutele arụmụka n'etiti ndị pati APC na PDP maka ndị nwe ụlọomeiwu ugbua.
Saraki kwuru na Rabiu Kwankwaso, Dino Melaye na ndị ọzọ agafeela PDP
Ụlọ nnọchite anya: Ihe mere na Plateau bụ mkpochapụ agbụrụ
Ndị gụnyere mmadụ anọ ndị APC gụnyere Olasupun Abiodun, Olubemi Samson na Akintola Taiwo si n'Oyo Steeti baa pati 'African Democratic Party' (ADP).
Ndị nke gara pati PDP dị mmadụ iri atọ na anọ gụnyere Sani Ranu, Aliyu Madaki, Dickson Takiu, Shehu Usman, Nasuru Garu, Garba Umar, Olayonu Dokpe, Emmanuel Udendi, Aminu Shehu Shagari, Kabiru Maraba, Abdulsaman Dasuki na ndị ọzọ.
Onyeisi ụlọomeiwu nta gụpụtara nke a site n'akwụkwọ ndị a degara ya.
Ndi pati APC ji obi ụtọ nabata ndị a batara n'otu dịka ha gosiri ya n'akara twitter ha.
Ndị pati APC kwuru na-agbanyeghi nke a mere, na ha kwụ chịm n'ala dịka pati nọ n'ọchịchị.
Saraki kwuru na Rabiu Kwankwaso, Dino Melaye na ndị ọzọ agafeela PDP
Ihe mere EFCC ji wakpoo Ekweremadu
Saraki na Ekweremadu: Ihe ndị mmadụ na-ekwu maka mgbochi ha
Onye nkwuchiteọnụ osote onyeisi ụlọomeiwu sineti bụ Uche Anichukwu gwara BBC Igbo na ndị ụlọomeiwu sinetị nọ ugbua na be osote onyeisi sineti bụ Ike Ekweremadu.
Anichikwu kwuru na ha gara ikwado ya ma gwaa ya na ha kwụsị ike n'azụ ya.
Nke a bụ na agbanyeghi ihe mere n'ụlọomeiwu sineti taa.
Nke a na gosikwara na ọ bụghị naanị ndị omeiwu otu pati PDP na-akwado Ekweremadu kama ndị otu pati ndị ọzọkwa gụnyere APC.
Saraki na Ekweremadu: Ihe ndị mmadụ na-ekwu maka mgbochi ha
E tinyela udo Naịjirịa n'aka Ekweremadu ọzọ
Ndị omeiwu sineti dị mmadị 109, ọ bụrụ na mmadụ 108 nọ na be Ekweremmadu ugbua, ọ pụtara na ha niile nọ na be ya.
Cheta na ụlọomeiwu sineti kpebiri taa ka ndị ọrụ nchekwa pụọ n'ụlọ osote onyeisi sineeti bụ Ike Ekweremadu ozugbo, ebe ha wakporo taa.
E gbochiri Ekweremadu ịpụta n'ụlọ ya n'ụtụtụ taa, mere ka ọ ghara ịbịa nzukọ ndị ụlọomeiwu ukwu mere taa, ebe ndị omeiwu ruru 14 hapụrụ APC gafee PDP.
Uche Anichukwu bụ ọnụ na-ekwuchitere Ekweremadu, gwara BBC Igbo na ndị EFCC gbochiri ya ịpụ n'ụlọ ya n'Abuja, na ọ bụghị DSS dịka anyị dere mbụ.
@MrBanksOmishore bụ onye enyemaka pụrụiche nke Bukola Saraki, depụtara akwụkwọ ozi ndị EFCC ziteere Ekweremadu n'ụtụtụ a, na Twitter.
N'ime akwụkwọ ozi ahụ, EFCC kwuru na ha chọrọ inyocha Ekweremadu maka ịkpa nkata, mmerụ ikike ọkwa ya nyere ya na ibupu ego nke Bekee kpọrọ 'money laundering'.
Ka Saraki banyere n'ụlọomeiwu ma bido 'plenary', o kwutere okwu na Ekweremdu abịanwughị, ma kwuo na-ekwesịrị ịgba mbọ hụ na ọchịchị onyekwuouche ya emebighị.
Omeiwu Sam Anyanwu kwuru na ya na Ekweremadu nọ ụnyaahụ, mana onweteghị akwụkwọ gosiri na ndị uweojii na-achọ ya.
Ka e mechara 'plenary', ndị omeiwu kpebiri na ndị ọrụ nchekwa kwesịrị ịpụ n'ụlọ osote onyeisi sineeti bụ Ike Ekweremadu ozugbo, ka o nwee ike rite ikike ruru ya.
N'ụtụtụ a, Saraki so na ndị egbochiri ịpụ n'ezi ụlọ ya.
N'aka ọzọ, onyeisi ala Naịjirịa bụ Muhammadu Buhari kelere ndị siri na APC pụọ taa ka ọ gara ha nke ọma.
O kwuru nke a site na akara Twita ya bụ @MBuhari:
Ndị EFCC gbochiri ọnụụzọ Ekweremadu n'Abuja
Ihe onyoonyo na-egosi ebe ndị EFCC chewere n'ihu ụlọ Ekweremadu:
Ụlọikpe enyela iwu ka akwụgbu ndị omekome
Ndị ụlọikpe ukwu dị na Makurdi, Benue steeti ekpebiela ka a kwụgbuo mmadụ abụọ, Hartuna Idi na Suleiman Gina bụ ndị fọrọ na ndị tọrọ ma gbuo Fada John Adeyi rue oge ha nwụrụ maka ihe ha mere.
Cheta na ndị ntọọ mmadụ anọ gụnyere Saidu Abdullahi na Aliyu Garba tọrọ Fada Adeyi, onye Vika-Jenaraalụ ụka Katọlik n'Otukpo Dayosis, Benue steeti, gbuo ya ma tufuo ozu ya n'ime ugbo dị nso na Otukpo n'afọ 2016.
Ihe m gabigara n'aka ndị ntọ
A gbapụtala nna Mikel Obi n'aka ndị ntọ ọzọkwa
Mana e mechara ndị uweojii nwuchie ha anọ, ha kwupụta na ha natara ezinaụlọ ụkọchukwu ahụ otu nde naira na ụma(N1.7m) dịka ego isi ya mana ha gbagburu ya oge ha nụrụ na ndị obodo jikere ịbịa gbapụta ya ebe ha nwụchiri ya.
Otu n'ime ha kwupụtara na ọ bụ ya gbara ya egbe gburu ya, ebe a mara mamdụ abụọ fọrọ n'ime ha ikpe ọnwụ taa bụ Wenezde.
N'ozi ezinaụlọ ụkọchukwu ahụ zigara ụlọakụkọ Daily Post, ha gosiri afọ ojuju na n'ikpeazụ, ikpenkwụmọtọ erutela ha aka.
Mana ha tụrụ arịrị na mkpebi ahụ chetara ha ogbugbu n'ike e gburu Adeyi, onye bụ ọkammụta.
Saraki na Ekweremadu: Ihe ndị mmadụ na-ekwu maka mgbochi ha
APC na-akwụ ụgwọ ọchịchị nchịgbu ha na-achị - Ọkachamara
Onweghi nsogbu dị n'etiti ndị APGA maka Bianca - Nkolagu
Dịka akụkọ kwuru na nkwupụta Bianca Ojukwu na ya ga-azọ ọkwa Sinetọ na Anambra-South n'aha pati APGA ga-ebute nsogbu n'etiti ndị APGA, onye bụbu onyeisi oche APGA n'Enugwu steeti bụ Okechukwu Nkolagu ekwuola na enweghi nsogbu nọ na otu ha.
Obiano emeela onye Igala kọmishọna
Akụkọ kachasị n'abalị: Akwamozu Joe Achuzia
Gọvanọ Samuel Ortom nke Benue Steeti awụfela PDP
Samuel Ortom na ndị uweojii enweela nghọtaghe n'oge garaaga
Gọvanọ Benue Steeti bụ Samuel Ortom ahapụla pati APC wụbanye na PDP site n'akwụkwọ ozi onye enyemaka ya bụ Terver Akase zigara ndị ntaakụkọ.
Ọteela atụwara anya na Ortom ga-ahapụ APC maka nsogbu dị n'etiti ya APC nke Benue Steeti.
Ortom: Ihe m jiri kpụpụ Miyetti Allah ụlọikpe
A ga-elikọta ndị nwụrụ na mwakpo Benue
Onye ogbunigwe mgbagbu onwe egbuola ihe ruru mmadụ iri atọ na otu n'ogige ebe a na-ebinyeaka dị na Quetta na mba Pakistan.
Ndị agha nnupuisi Islamic Steeti ekwuola na aka ha dị na ogbunigwe a gbara.
Otu Barcelona esila n'azụ ndị AS Roma maburu onye na-agbara otu Bordeaux bọọlụ bụ Malcom n'ọnụ ego dị nde Yuro iri anọ.
Akụkọ kwuru na Roma na Bordeaux ekwerịkọta n'ịzụ Malcom tupu Barcelona agbajie ndị Roma aka n'ịzụ ya.
Gee nkeji anyị nke ụtụtụ a
N'oge gboo, Igbo nwere nkwenye na ndị bu isi dada nwere ike ime anwansi
Akwa nwata ọhụrụ n'ụlọ ọbụla na-ebute nnukwu ọṅụ n'obi onye ọbula.
Mana o nwere ụfọdụ ebe n'ala Igbo ebe nwata ọhụrụ a mụrụ buru isi dada nwere ike ịbute egwu.
Ndị obodo a dịka Igbuzo(Ibusa) n'ime Delta steeti , ebe a na-ahụ ụmụaka bu dada dịka ndị pụrụ iche.
Onye bụ onye isi dada?
Akụkọ ụfọdụ kọwara na nwata a mụrụ ọhụrụ buru isi dada bụ maka na nne ya rịọ otu mmụọ bi n'ala a arịrịọ ka o nye ya nwa.
I ga-egbu ụdịrị ichi a egburu mgbe gboo?
Ị ma chi ndị Igbo na-efe n'oge gboo?
Ha nwere nkwenye na isi dada bụ akara ndị mmụọ kara nwata ahụ nke ha ga-eji mara ya.
Ha na-akpọ ụmụaka a 'Ezenwa'.
Ha nwere nkwenye na isi dada ha bụ okpueze ha.
Dịka ka ha siri nwe nkwenye, nwata buru isi dada ga-abụ nwata ga-eme nke ọma n'ụwa maka na chi ya kwụsiri ike n'akụkụ ya, ha na-esi ezigbo ike, nakwa na ha ga-eto buru dike na-ebute nnukwu egwu n'oge agha.
Mana ọtụtu nsogbu na-eso ndi bụ isi dada.
Ọ na-afịahụ ị lekọta isi dada nke ọma
Ọtụtụ n'ime ndị ọbọdọ a, nwere nkwenye na nwata buru isi dada ga-arịa nnukwu ọrịa maọbụ nwụọ ma ọ bụrụ na mbọisi banye na ntụtụ ya.
Ọ bụ arụ imetu aka na ntutu onye bu isi dada.
Onye ọbụla mere udi ihe a kwesiri inye nwata ahụ ego n'aka ngwa ngwa ma ọ bụ kedo ego ayọrọ n'isi ya.
Sọọsọ emume a ga-akwụsị nwata ahụ ịrịa nnukwu ọrịa.
Ọ bụ sọọsọ nne nwata ahụ nwere ike ịmetụ ntụtụ nwata a nwere isi dada aka.
Emume okpukpe ịkpụ isi dada
Akụkọ kwuru na ọ bụ ndị dibia na-akpụ isi nwata buru isi dada.
Ugbua ndị ama ama n'ihe onyonyo na kwa ọtụtụ mmadụ ji isi dada eme ịnyanga
Nwata ahụ ga-atoola eto, bụrụ nwata na-ekwu okwu.
Ezinaụlọ ya ga-ajụ ya ihe ọ chọrọ ka eji nwere kpụ ya isi dada ya.
Ihe niile ọ chọrọ n'ụbọchi ahụ ka ha ga-enye ya.
Ala Igbo niile bụ ebe okwukwe ndị otu ụka Kraist kwusiri nke ọma. Ihe a emeela ka ọtụtụ omenaala Igbo gbanwe agbanwe.
Ugbua ọtụtụ ndị umụafọ Igbo ekweteghị na ajọ mmụọ bi n'ịme nwata ọbụla buru isi dada pụta n'ụwa.
Mana ha ka na-akpọrọ ụdị nwata ahụ gawa ụlọụka ka ndị ụkọchukwu mere ya ekpere.
Dọkịta Anthony Mgbolu gwara BBC Igbo na isi dada bụ ihe na-esite na agbụrụ ezinaụlọ ahụ.
Ihe omenaala Igbo kọwara maka ndị isi dada
Ọkachamara n'ihe ọmụmụ gbasara Afrịka na asụsụ na Mahadum University of Lagos bụ Chiagozie Nnabuihe kọwara BBC Igbo na ala Igbo n'oge gboo enweghị nkwenye ọbụla gbasara ndị bu isi dada.
Nnabuihe kwusiri ike na ọ bụrụ na Igbo n'oge gboo nwere nkwenye n'isi dada ha kwesiri inye ya aha.
N'ọnụ okwu ya: "Dada bụ aha ndị yoruba nyere ya. Ndị Igbo na-asọ isi dada bụ maka a ha na ndị Yoruba enweela mmekọrịta."
Mana isi dada ọ bụ ihe ọjọọ n'ezie?
Nnamdi Daniels bụ onye na-eme ihe nkiri
Ọtụtụ ndị mmadụ anyị gbara ajụjụ ọnụ kwuru na o nweghị ihe ọjọọ dị n'isi dada mana n'ezi e, ọtụtụ mmadụ ka na-ele ndị bu isi dada dịka ndị na-eme agwaa ọjọọ.
Nnamdi Daniels bụ nwoke bu isi dada gwara BBC Igbo na ọ hushiela anya maka mkparị ha na akparị ya maka isi dada ya.
N'ọnụ okwu ya: "Echetera'm otu oge m mere njem gawa mahadum nke Niger Steeti. Onye nchekwa bidoro ịgba m ajụjụ gbagwojuru m anya maka isi dada m. Ihe a butere m nnukwu ihere."
Ndị mmadụ buru ngwongwo ha agbapụ n'obodo ha ka ndị ọchịehi gburu ihe ruru mmadụ 200 na Jos
Ndekọ ọhụrụ apụtala ebe ndị otu na-ahụ maka ọgbaghara na mbaụwa a na-akpọ 'International Crisi Group (ICG)' na Bekee tiri mkpu na ndị ọchịehi egbuola mmadụ karịa ka Boko Haram gburula.
Nke a bụ agbanyeghi na Boko Haram bụ ndị a ma ama na mbaụwa dịka ndị na-eyi egwu, ha achịtaghị aja ebe ndị ọchịehi nọ maka na ndị ọchịehi egbuola karịa ha ugboro isii n'afọ a.
N'akwụkwọ ahụ ha bipụtara na webusaịtị ha, ha kwuru na ndị ọchịehi egbuola mmadụ 1,300 kemgbe ọnwa Jenuwarị afọ a.
Ha kọwara na kama ogbugbu ndị ọchịehi na-emebu na-akwadoghị akwado, ha na-ejizi anya ọcha kpaa nkata pụrụ iche etu ha si ekpochapụ obodo na ala ndị mmadụ.
Gụọnụ ndị ọchịehi ndị oyiegwu -Ụlọomeiwu
Ndị ọchịehi awakpola Akure South
'Kwụsị ime ndị ọchịehi ka ụmụnna gị'
Akwụkwọ ahụ kwukwara na mbụ ọ na-abụ mkparị na-ebute mwakpo ndị ọchịehi na Benue, Platu, Adamawa, Nasarawa na Taraba steeti, mana ugbua, ọ bụzị nkata a kpara nke ọma imemina mmadụ.
Nke a bụ ihe fọdụrụ n'ụlọ ndị mmadụ ndị ọchịehi mebiri na Jos
Lee ihe buliri mkpamkpa ndị ọchịehi n'afọ a
Agbanyeghị na o teela nsogbu ndị ọchịehi bidoro n'etiti ha na ndị ọrụugbo, nke aafọ a boliri uzu nke ukwuu. Lee ihe ndị ICG kwuru kpatara ya;
Mmebi gburugburu na ụdịdị gburugburu mpaghara ugwu Naịjirịa maka aja si na dezat ekpochi ebe ha na-azụ anụ. Nke a mere ndị ọchị ehi ji awakpozi obodo ndị dị na mpaghara etiti Naịjirịa na steeti ndị dị ebe ahụ
Gọọmenti egeghi ntị ma ndị obodo kpọọ ha: Ọtụtụ oge ka obodo ndị a wakporo na-ekwu na ha gwara ndị uweojii maọbụ ndị agha na mwakpo na-abịa mana ha anaghị abịa n'oge maọbụ ha bịasịa pụọ, ndị ọchịehi awakpokwa ha. Ndị ICG kwuru na nke a so awunye mmanụ n'ọkụ ya bụ mkpamkpa
Gọọmenti anaghị ata ndị na-akpa arụ ahụhụ kwesiri ha: Ha kwuru na ndị gọọmenti na-agbalị mana ha anaghị eji aka ike eso ndị na-eme mwakpo ahụ n'obodo dị icheiche. Nke a nwereike ime ha na-eme ihe chọrọ maka na a naghị ata ha ahụhụ ndị kwesiri ndị mere ụdị arụ ha na-emel
Iwu ndị machiri ịchụehi na mbara nke steeti ụfọdụ hibere: Steeti Benue na Taraba hibere iwu ọhụrụ nke na-anaghị ekwe ka mmadụ ọbụla chịa ehi na mbara na gburugburu steeti ahụ. ICG kwuru na iwu ahụ so kpalie ndị ọchịehi ahụ maka na ọ dị ka ọ na-amachi ha ime ihe gbasara ha b.ụ ịchụehi n'ebe ha chọrọ ịchụ ya. Man aka na-achị Benue steeti bụ Samuel Ortom ekwuola ugboro ugboro na  o meghi iwu ahụ iji megide mmadụ mana ọ bụ iji kwụsị esemokwu dị n'etiti ndị ọchịehi na ndị ọrụ ugbo nke na-ememina ndụ ndị mmadụ na steeti ahụ. Mịnịsịta na-ahụ maka ọrụ ugbo bụ Audu Ogbeh bụkwa onye Benue steeti ekwukwaala na mwakpo ahụ na-eme na steeti ahụ abụghị maka iwu ahụ.
Ebe ụlọ a dị otu a, ajụjụ ga-abụ ma o nwekwara onye si n'ime ya pụta maka na ndị ọchịehi na-eji abalị agba ụlọ ndị mmadụ ọkụ
Ọ bụghị naanị nsogbu ka akwụkwọ ahụ kwuru maka ya, ha tụtakwara aro etu a ga-esi mezie ihe ahụ ka ọ dị mma.
Ha kwuru na gọọmenti etiti Naịjirịa kwesiri ịchekwa ma ndị ọrụ ugbo na ndị ọchịehi ime ka mmadụ niile nwee nchekwube na ha nwere nchekwa tọrọ atọ n'aka gọọmenti
Ọzọ dị ka ibe ya bụ ịa ndị niile na-eme mkpaamkpa n'obodo dị icheiche ahụhụ dịrị ha na-ekweghi ka onye ọbụla gbalaa n'efu maọbụ na-ataghị ahụhụ njọ ya
Ha kwukwara ka gọọmenti etiti malite mgbanwe banyere ịụ anụ na Naịjirịa ebe ha kwuru ka gọọmenti steei jiri nwayọọ na-ewepụa atụmatụ ịmachị ịchịehi na mbara steeti ha
Akwụkwọ ahụ kwukwara  mkpa ọ dị ka ndị isi obodo ghara ikwe ka a na-akọ ọnụ maọbụ na-ekwu ajọ okwu megide onye ọbụla kama ka ha kwadoo mkparịtaụka n'etiti ndị obodo ha na ndị ọchịehi nakwa ikwado atụmatụ ga-eweta udo
Ndị mba ọzọ nyere Naịjirịa aka ma kwado mgbanwe a ga-eme n'atụmatụ ịzụ anụmanụ na Naịjirịa nke a kpọrọ 'National Livestock Transformation Plan" na Bekee.
Mkpamkpa ndị ọchịehi kparala na Benue, Platu na Taraba steeti kamgbe afọ 2018 ka jọ karịa na mgbe mbụ nke mere ọtụtụ mmadụ welitere isi na Naịjirịa ji akatọ onyeisiala Buhari maka na o meghi ihe siri ike iji kwụsịmaọbụ belata mwakpo ahụ.
BBC Igbo gbalịrị inweta onye nkwuchiteọnụ onyeisiala bụ Garba Shehu ka o tinye ọṅụ nokwu mana ọ zaghị.
Ihe ise ị maghị maka 'Yahoo-Yahoo'
Akụkọ kachasị n'abalị: Ị hụla ndị ga-anọchite Naịjirịa n'asọmpi iko mbaụwa?
Odighị ihe mebiri nụ na APC – Ebubeagu
Ọ bụ maka na ọ bụ ndị Igbo hibere ụka ndị a ka e nwere ihe ọzọ kpatara ha ji agakarị ha?
Tupu ndị ọcha eweta ụka n'ala Igbo, ọtụtụ ndị mmadụ na-efe arụsị maọbụ ikpere 'Chi' ọmenaala nke ụfọdụ na-akpọ "ịgọ mmụọ".
Mgbe gboo, oge ụka ka batachara ala Igbo, ndị ụka na-agbakọta n'otu ebe, ebe ha na-anọ aka ụka, pụtara na onye ọbụla na-ama ibe ya, mana ugbua, ọ rara ahụ ịhụ ụdịrị ụka ebe ndị mmadụ ga-ama onye bụ onye, maka na ụlọụka bidoro na-amụbanye nakwa na-ekesa onwe ha gburugburu.
Ọtụtụ ndị Igbo ugbua bidoro mepee ụlọụka nke ha, ma nwee igwemmadụ na-abịa aka ụka ebe ahụ, mana ihe a na-ekwu maka ya ugbua bụ ihe ụlọụka ndị Igbo na-aka aga na Naịjirịa.
Ị ma chi ndị Igbo na-efe n'oge gboo?
Mmọnwụ wakporo ụlọụka Katolịk n'Anambara
Ọ bụghị ihe e zoro ezo na ndị Igbo anaghị eji ofufe egwu egwu, nke a malitere n'oge ha na-ekpere 'Chi' omenaala, nke bụ na ọtụtụ ndị mmadụ nwere 'Ikenga' nke ha n'ime ezinaụlọ ha.
Ịga ụka mere ka ha na-achọkwa ihu Chineke etu ha si mara.
1. The Lord's Chosen Charismatic Renewal Ministry:
Lazarus Muoka bụ onye hibere ụlọụka a n'ọnwa Disemba 2002. Ọtụtụ mmadụ ọkachasị ndị Igbo, na-aga ya, ma na-eme ihe ndị dị na ya (dịka ị bata Legọs n'igwe ma o nwee emume).
Ihe e ji mara ha bụ akwa na-enwuke enwuke, nke ha ji 'egbochi ihe ọjọọ'. Ụfọdụ nwere ike ịkpọ ha ụka ọgbara ọhụrụ.
Ha na-akpọ onwe ha 'Chosen army' maọbụ 'Chosen mopol' nke pụara ndị agha a họpụtara ahọpụta n'Igbo.
2. Christian Pentecostal Mission, CPM:
Obiora Ezekiel bụ onye hibere ụlọụka a n'afọ 1978. Nke a bụkwa ụlọụka ọzọ ndị Igbo na-agata ọnụ ha.
E ji 'Demon Bulldozer' maọbụ 'the Lord's General' mara ya.
E hibere ụlọụka katọlik nke mbụ na Naịjirịa bido n'oge 1840 gbadatawa, na Kaduna, Legọs nakwa Ọnịcha.
Ị jụọ ndị mmadụ, ọtụtụ ga-agwa gị na ọ bụ ndị Igbo kacha ekpe Katọlik na Naịjirịa. E ji "ndị ụka fada" nakwa ikpe 'rosary' maọbụ 'chaplet' nakwa iyi 'scapụla' mara ha.
Popu bụ onye na-achịkọta ha na gburugburu ụwa niile, ndị ụkọchukwu ha anaghị alụ nwaanyị.
Ị ma na ụlọakwụkwọ katọlik ebe a na-azụ ndị ga-echi fada (seminary) kacha n'ụwa niile dị n'Enugwu? A na-akpọ ya 'Bigard Memorial'.
Bishop Alex Ibezim bụ Bishọp ndị Angịlịkan na Ọka Dayasis
E hibere ụlọụka Anglikan nke ọtụtụ na-akpọ 'CMS' na Badagry dị na Naịjirịa n'afọ 1842.
Ọtụtụ ndị mmadụ ọkachasị ndị Igbo na-aga ụlọụka a.
Ọtụtụ n'ime ha emechaala bụrụ ụkọchụkwu, ma ka na-abụ ya ruo echi. Otu ebe o si dịrị iche na nke ụka katọlik bụ na ndị ụkọchukwu ha na-alụ nwaanyị ma mụọ ụmụ ma ha chọọ.
5. The Redeemed Evangelical Mission (TREM):
E hibere ụlọụka a n'ụbọchị anọ nke ọnwa Jenụwarị, 1981. Onye nwe ya bụ Mike Okonkwo.
Ọ gara ọtụtụ ụlọakwụkwọ na-akuzi maka ofufe, ma na Naịjirịa na mba ofesi.
Ọtụtụ ndị Igbo na-agakwa ụka a.
6. Watchman Catholic Charismatic Renewal Movement
Aloysius Chukwuemeka Ohanebo hibere ụlọụka a n'afọ 2000.
E ji izisa ozi maka "ọgwụgwụ oge" mara ya.
Ụlọụka ndị ọzọ ndị Igbo na-agakarị bụ Assemblies of God, Grace of God Mission, Living Christ Mission, Presbyterian, Methodist, nakwa ndị nke a na-akpọ nke "ọgbara ọhụrụ" dịka Redeemed Christian Church of God, Living Faith Church nke e ji 'Winners Chapel mara, wdgz.
Ihe mere ndị Igbo ji aga ha
BBC Igbo jụrụ ndị na-agụ ya ihe kpatara ndị Igbo ji aga ụlọụka ndị a, lee ihe ha kwuru ebe a:
Ị ma uru ọjị bara n'ala Igbo?
Uru nzu bara n'ala Igbo
I ga-egbu ụdịrị ichi a egburu mgbe gboo?
Onye bụbu onyeisiala mba Zimbabwe ekwuola na ọ gaghị akwado onye nọchịrị anya ya n'ọkwa ọchịchị bi Emmerson Mnangagwa n'ihi na ọ kwapụrụ ya n'ọkwa ọchịchi.
O kwuru na ọ ga-atụnyere ndị ọzọ na ntuliaka a na-akwado ịme na mba Zimbabwe.
Ndị uweojii n'Enugu steeti achọrọla nwoke na-ebiputa ego adigboroja gaa n'ụlọ ya dị na Legos ma nwuchie ya.
Nwoke a aha bụ Collins Oputa bụ onye Ohaji n'Imo steeti arịọla mgbaghara ma kwuo na ọ bụ ọrụ aka ekwensu butere nke a.
Ndịagha Naịjirịa ekwuola ugboro ugboro na ha-emeri Boko Haram
Ndị agha Naịjirịa egbuola mmadụ iri na isii so n'otu Boko Haram ma jichie ngwa agha ndị ọzọ na Borno steeti
Onyema Nwachukwu bụ ọnụ na-ekwuchitere ndị agha kwuru na nke a mere mgbe ndị Boko Haram na-akwado i wakpo obodo Mairari dị na steeti ahụ.
Ngalaba na-ahụ maka egwuregwu bọọlụ na Naịjirịa bụ NFF ekwuola na ha ga-enye Carl Ikeme ọkwa dịka onye nkuzi oche bọọlụ n'otu Super Eagles.
Cheta na Ikeme wụsara bootu ya n'ihe gbasara egwuregwu bọọlụ abalị ole na ole gara aga.
Gee Nkeji nke mgbede a
ụmụ ntorobia na aṅụbiga ogwu codiene oke
Gọọmentị etiti ekwuola na ha ekpochapụla ọgwụ ụkwara codiene karịrị nde abụọ n'ime ahịa na Naịjirịa.
Minista na-ahụ maka ahụike bụ Okammụta Isaac Adewole kwuru nke a mgbe kọmitee ulọọrụ ya ihebere ịlabaanya na nsogbu Codiene bịara ịgosi ya nchọpụta ha.
O kwukwara na nke a bụ maka ị gosi na gọọmentị kwusiri ike na ebumnuche ha imachi ọgụ codiene na Naịjirịa.
Mmachi Codeine: Ọgwụ ụkwara adaala ọnụ
Nafdac ebuliela mmachi Emzor na ndị ọzọ
Adewole kwuru na ụlọọrụ ya na ngalaba na-ahụ maka nri na ọgwụ ha kpọrọ National Agency for Food and Drug Administration and Control na Bekee bụ ndị rụkọtara ọrụ na mkpochapụ a.
Cheta n'ịme Mee nke afọ a, BBC nwepụtara ihe onyonyo gosiri mkpamkpa ọgwụ ụkwara codiene na-akpa na Naịjiịa.
Ọ bụ oge ihe onyonyo a pụtara ka gọọmentị kwuru na ha ga-amachị ọrịre na ọṅunụ ọgwụ ụkwara a.
Gọọmentị na-ekwu na ha ka na-elebaanya n'ọgwụ ụkwara ndị ọzọ bụ ọtọ m ogbu m.
2019 Election: Lee ụfọdụ ụmụafọ Igbo chọrọ ịzọ ọkwa onyeisiala
Gịnị kpatara ndị Igbo ji agakarị ụlọụka ndị a?
Ndị omeiwu nọ n'otu pati PDP na Benue steeti akwụsịla ndị otu ha mmadụ asaa nọ APC ọrụ n'ike.
Ndị omeiwu PDP ahụ ruru mmadụ iri na itoolu na-akwụsị ndị otu ha ọrụ maka ime omume megide ụlọikpe na ime ọgbakọ megidere iwu.
Ndị PDP ahụ kwuru na ọgbakọ ndị APC mere megidere iwu maka na ha erubeghi isi nye mkpebi ụlọikpe nyere ka ha ghara ịga onye bụbụ onyeisi ha bụ Terkimbi Ikyange nso.
Ndị Benue apụtaghị nabata Buhari
Ortom: Ihe m jiri kpụpụ Miyetti Allah ụlọikpe
Ọchị ehi na Benue: 'Aga m emezu iyi ọrụ m' - Buhari
Ndị omeiwu PDP ahụ kpọkwara ndị otu mbaụwa ka gbata ọsọ enyemaka na nsogbu dị n'ụlọomeiwu Benue steeti ugbua.
Ndị omeiwu APC mere ọgbakọ taa ebe ha tiri iwu ka a chụtuo gọvanọ steeti ahụ bụ Samuel Ortom maka ebubo na o mefuru ego steeti n'ụzọ na-ekwesighi ekwesi.
N'ụtụtụ taa, ndị uweojii wakporo ụlọomewiu steeti ahụ na-ekweghi ka ndị omeiwu PDP mmadụ 22 banye.
Mana ndị otu pati PDP anabataghị nke a nke ọma ebe ha nọ n'akara ha na twitter na-eti mkpu maka ya bụ ihe ha kpọrọ mmerụaka.
Cheta na ụlọikpe nyere iwu n'izu gara aga ịkwụsị onyeisi ụlọomeiwu ahụ bụ Terkimbi Ikyange ka ọ ghara ịkpọzi onwe ya onyeisi ha.
Iwu ahụ metụtakwara osote onyeisi ahụ bụ James Okefe Ejembi na onye bụbu onye ndu ndị ka n'ọnụọgụgụ bụ Benjamin Tilley Adanyi.
Ọkaikpe steeti ahụ bụ Adam Onum kwuru ka ikpe ahụ digide rue oge a ga-ekpebi ikpe ndị ụlọomeiwu ahụ mmadụ asatọ gbara n'ụlọikpe.
Anwụchiela 'ụkọchukwu' chọrọ ịkpọlite ozu nwụrụ anwụ
Ụmụ Naịjirịa tọrọ na Rọshịa abatala Naịjirịa
Ndị agha 1000 awụchiela na Zamfara steeti
Akụkọ ndị kachasị mkpa mere taa:
Akụkọ ndị dị mkpa n'ụtụtụ a:
Akụkọ na-efegharị ụgbua bụ na mmadu iri na itoolu ndị ụlọomeiwu Imo steeti achụtuola osote gọvanọ Imo steeti bụ Eze Madumere.
BBC Igbo gbara onye ndụ ndị ụlọomeiwu Imo Steeti bụ Lugard Osuji ajụjụọnụ, o kwuru na Onye nọchiri anya ya bụ Calistus Okenze bụ onyeisiọrụ n'Imo Steeti dịka Rochas zigara aha ya.
O kwuru na mmadụ iri na itoolu n'ime mmadụ iri atọ na asaa ndị ụlọomeiwu tinyere aka chụtuo ya.
Okenze anọchiela Madumere n'Imo Steeti - Osuji
Ndị omeiwu nọ n'otu pati PDP na Benue steeti akwụsịla ndị otu ha mmadụ asaa nọ APC ọrụ n'ike.
Samuel Ortom: Otu Miyetti Allah bụ ndịkpatara oke ogbugbu mmadụ na Benue
Ndị omeiwu PDP ahụ ruru mmadụ iri na itoolu na-akwụsị ndị otu ha ọrụ maka ime omume megide ụlọikpe na ime ọgbakọ megidere iwu.
Ndị PDP ahụ kwuru na ọgbakọ ndị APC mere megidere iwu maka na ha erubeghi isi nye mkpebi ụlọikpe nyere ka ha ghara ịga onye bụbụ onyeisi ha bụ Terkimbi Ikyange nso.
A kwụsịla ndị omeiwu APC na Benue ọrụ n'ike
Igwe mmadụ pụtara na Zimbabwe ịtụ vootu na ntuliaka mbụ ha na-eme kamgbe Mugabe pụrụ n'ọkwa ọchịchị.
Ndị si mba ọzọ bịara ileta ya bụ ntuliaka toro ya na ọ na-aga nkeọma ebe ha na-enwe olileanya na ọ ga-anapụta ndị Zimbabwe n'ọnọdụ ha nọ.
N'egwuregwu, mba Kameroon na onye na-akụziburu otu egwu bọọlụ mba Ịnglandị bụ Sven Goran Eriksson na-akpa ka Eriksson kuziwe otu egwuregwu bọọlụ ha bụ Indomitable Lions.
Ihe niile gaa nke ọma, ị mara na ọ ga-anọchi anya onye nkuzi ha pụrụ apụ bụ Hugo Broos.
Gere akụkọ mere na mgbede a n'otu nkeji:
Saraki chịrị afọ asatọ dịka onye Gọvanọ kwara Steeti
Saraki chịrị afọ asatọ dịka onye Gọvanọ kwara Steeti
Akụkọ na-eru anyị ntị ugbua na-ekwu na onyeisi ụlọomeiwu sineti bụ Bukola Saraki agbajọọla ndị APC.
Saraki kwuru nke a n'akara Twitter ya na nkeji ole na ole gara aga.
Saraki ekwughị pati ebe ọ na-aba mana o kwuru na ya apụọla.
Mana gọọmenti etiti ekwuola na ha amaghị na onyeisi ụlọomeiwu sineti apụọla na pati APC.
Onye nkwuchiteọnụ gọọmenti etiti bụkwa mịnịsta ọrụ mgbasaozi dị n'aka bụ Lai Mohammed gwara BBC na a gwabeghi ha na Saraki apụọla na pati APC.
APC ka bụ ndị kachasị n'ụlọomeiwu
Ihe APC mere PDP ọ ga-eme ha na 2019?
Ọpụpụ ndị omeiwu: 'Anyị kwụ chịm' - APC
Onye nkwuchiteọnụ APC na Legos bụ Joe Igbokwe kwuru na ọ bụ ndị mgba okpuru na-apụ na pati ahụ.
N'okwu ya, "APC abụghị PDP, Buhari abụghị Jonathan, ọpụpụ ha enweghi ihe ọ ga-eme APC."
Mana n'elu soshal media, ụmụ Naịjirịa na-etu o si emetụta ha.
Tell the Mayor kwuru na ma ụmụ Naịjirịa ekwesiri ibe akwa ka ọ bụ ịchị ọchị gbasara ya, na ọpụpụ ya abụghị maka ụkpụrụ ọma ọ chọrọ igosi maọbụ maka ọganihu ndị mmadụ kama ọ bụ nhazi ọ na-eme maka onwe ya.
Abraham Itebu kwuru na o si PDP gaa APC na 2014 sikwa APC gaa PDP na 2018 na-ekwu na ha ji ụmụ Naịjirịa eti epele nakwa azụmahịa onwe ha.
Olusanjo Ewulomi kwuru na o kwesiri ị hapụ oche ya maka na pati na-akarịghị n'ọnụọgụgụ enweghi ike ịnwe oche ahụ.
Onye omeiwu ibe ya bụ Ben Murray Bruce kwuru na ya ji aṅụrị anabata Saraki na pati ha bụ PDP mana Saraka ekwughikwa na ya na-aga na PDP.
Otu pati PDP dekwara n'akara twitter na onyeisi ụlọomeiwu sineti bụ Bukola Saraki na-alọghachi na PDP.
Cheta n'izu gara aga, ndị ụlọomeiwu mmadụ 15 nọbu pati APC wufere pati PDP ebe ndị nnọchiteanya mmadụ 38 bụbu ndị APC wufekwara PDP na pati ndị ọzọ.
Onyeisiala Naịjirịa dị Igbo nso karịa 'restructuring'- Osita Okechukwu
2019 Election: Lee ụfọdụ ụmụafọ Igbo chọrọ ịzọ ọkwa onyeisiala
Okenze anọchiela Madumere n'Imo Steeti - Osuji
Akpụkụrụ Ekweremadu ụlọikpe na o kwucheghị ka ọha mgbe ọ banyere ọchịchị
Ohananeze Ndịgbo akatọla njide gọọmenti jidere osote onyeisi Sineti bụ Ike Ekeremadụ.
Ode akwụkwọ mgbasa zi otu a bụ Uche Achi-Okpaga sị na ha bụ ijiji aghọrọla isi membi dịka ọchịchị sịrị baa gọọment APC  n'isi.
Okporo gas ga aga n'Abia steeti
Shell na-emepụta 39% mmanu agbidi na Naịjirịa
Ndị ọrụ shell nke Naịjịrịa ekwuputela ebumnobi ha ịrụ okporo mmanụ gas n'ebe ụfọdụ n'Abịa steeti.
Onyeisi ụlọọrụ a bụ Ed Ubong kwuru na a ga-arụ ụzọụgbọ ga-agafe Osisoma, Ogbo Hill nakwa Ariaria maka nke a.
O kwuru nke a mgbe ọ gara ịhụ gọvanọr steeti ahụ bụ Okezie Ikpeazu.
BBOG na-akwanye gọmenti ọkụ ka ha chọta ụmụ akwụkwọ Chibok kemgbe 2014
Otu Coalition Against Terrorism and Extremism akatọla okwu ndị isi na-akwanye gọọment ọkụ ka ha kpọchite ụmụnwaanyị Chibok furu efu bụ Oby Ezekwesili na Aisha Yesufu.
Akụkọ kọrọ n'Ezekwesili na Yusufu boro ndị agha Naịjirịa na ha na-eli ndị otu ha ndị Boko Haram gburu na nzuzo.
Akwụkwọ na-egosi na Zanu-PF na-emeri nduliaka Zimbabwe
Ọgụ adaalanụ na ntuliaka ndọrọndọrọ ọchịchị Zimbabwe ka otu pati MDC Allaince na-ebo pati Zanu-PF ebubo ịme nrụrụaka.
Ka ọ dị ugbua, otu onye nọ n'ọzụ maka nke a.
N'egwuruegwu, ndị AAC tọrọ na Legọs
African Athletic Championship bidoro na Asaba tata
N'egwuruegwu, ndị egwuruegwu na a ga-asọmpi African Championship tọrọ na ọdọụgbọelụ Lagọs eruola Asaba n'ụtụtụ tata.
Gee nkeji anyị nke ụtụtụ a
Igbo na-efe mmụọ dị iche iche
Gịnị mere Igbo jiri kpọ ajọ ọhịa ajọ ọhịa?
Ị mara na ajọ ọhịa ka nọrọ ruo ugbua n'ala Igbo?
Ọkachamara n'ihe ọmụmụ gbasara Afrịka na asụsụ na Mahadum nke Lagos bụ Chiagozie Nnabuihe kọwara BBC Igbo na Igbo kporọ ebe a ọhịa mmụọ, ọbụghị ajọ ọhịa dịka ọtụtụ mmadụ na-akpọ ya ugbua.
Dịka Igbo siri were nkwenye, ọhịa mmụọ bụ ebe ha na-efe chi biri n'Ala. Ebe a burukwa ebe ha na-asụpụ onyeọbụla Ala bụrụ ọnụ.
N'ala Igbo Chukwu kachasị mkpa, mana mmụọ na-eso ya bụ Ala.
Nnabuihe kọwara na ala Igbo were nkwenye na Ala bụ mmụọ mụpụtara ihe nịịle dị n'ụwa.
O nwere mmụọ bi na nwata bu isi dada pụta ụwa?
I ga-egbu ụdịrị ichi a egburu mgbe gboo?
Ala sọ njọ (njọ Ala bụ igbuọchụ)
Igbo were nkwenye na Ala, na-ahụ ihe niile, nke a pụtara na onweghi njọ ọbụla ị ga-ekpuchi n'anya ya.
Ajọ Ọhịa ka dị na-ala Igbo ruo ugbua
Ala ga-akụ onye a ọrịa kpam kpam.
Lee ọrịa Ala na-akụ ndị mere ya njọ
Nnabuihe kọwara n'oge ahụ, o nweghị dibịa ga-anwa anwa ịgwọ ọrịa ndị a anyị kpọrọ aha.
Onye ọbụla were ụdị ọrịa kwesiri ikwupụta njọọ o mere kpamkpam tupu ọ nwụọ. Ọ bụrụ na ọ saghị asịsa njọ o mere, ha ga-asụpụ ya n'ọhịa mmụọ.
Ị ma chi ndị Igbo na-efe n'oge gboo?
Ihe ndị ị na-ekwesịghị ime n'akụkụ onye Igbo
Ihe ndị ọzọ dịka ịkwa iko di maọbụ nwunye onye ọzọ, maọbụ ịmụ ejime nakwa ọrịa agwọta agwọta nwere ike imee ka Ala bụọ onye ahụ ọnụ.
Dịka Nnabụihe jiri kọwa, nsụpụ onye a bụ maka ịzọ isi ụmụ ya nakwa ezinaụlọ ya.
Ụka Krist bụ okwukwe kachasị n'ala Igbo
Igbo n'oge gboo nwere nkwenye na onye ọbụla nabatara onye a anabataala iwe Ala n'ezinaụlọ ya.
Ebe ka ọhịa mmụọ di n'ala Igbo ugbua
Nnabuihe kwuru na ihe a bụ nke kachasị njọ na-eme ugbua n'ala Igbo.
O kwuru na: "Omenaala dị iche iche n'ala Igbo n'anwụ maka ụka Kraist batara n'ala Igbo, ndị mmadụ emetọọla ọtụtụ ọhịa mmụọ a, o nweghị onye na-atuzi egwu ọhịa a"
A na-ahụ otele nwaanyị a n'ọkụ na Twitter maka ihe o kwuru
Ndị ndọrọndọrọ agba ọhụrụ jị soshal midia anya isi
Okporo ụzọ MCC, Urata n'ime Owere
Ndị Mịnịstri na-ahụ maka gburugburu n'Anambara steeti, otu ndị gbatagbata gọọmenti etiti (NEMA) na nke steeti (SEMA) gara njem nleta n'Awka, Onicha na ebe ndị ọzọ ide mmiri mebiri ụzọ
Kọmishọna na-ahụ maka gburugburu bụ Michael Okonkwo gwara ndị ntaakụkọ nke a mgbe ha gara ileta mkpamkpa ide mmiri kpara n' Ezi Mgbemena nke dị na Ọnịcha.
Ndị gbaara ọsọ pati enwela nzuko mbu
Ọtụtụ ndị APC agbafela PDP
Ndị isi ọchịchị ụlọomeiwu nakwa nke steeti si pati APC wụfee PDP agaala ọgbakọ ndị isi ọchịchị PDP nke mbụ ha kemgbe ha wụfere.
Ndị ọchịchị a gụnyere Bukola Saraki, Rabiu Kwankwaso, Aminu Tambuwal, Samuel Ortom nakwa ndị ọzọ.
Popu si onye egbula ibe ya ọzọ
Popu Fransis wetere ọtụtụ mgbanwe na ụka katọlik
Pope Francis bụ onyeisi ụka Katọlik n'ụwa niile agbanwela nkuzi ndị ụka ahụ ka o megide kpamkpam atụmatụ ịma mmadụ ikpe ọnwụ agbanyeghị ihe ọbụla onye ahụ mere.
O kwuru na ụka Kraịst niile ga-agba mbọ ịhụ na akachapụrụ ịma mmadụ ikpe ọnwụ na mbaụwa niile.
N'egwuruegwu,NFF ekwetala ka ha na Giwa kpee udo
Ọchịchị Amaju Pinnick dịka onyeisi NFF ga-abịa n'isi njedebe na Sept. 30
N'iji gboo nsogbu dị n'etiti ha, otu na-ahụ maka egwuregwu bọọlụ na Naịjirịa bụ NFF adịla njikere ibuli mmachi amachiri onye otu ha bụ Chris Giwa.
Ha kwuru na nke a ga-adị ire ma ọ bụrụ na Giwa gbahapụ mkpọpụ ọkpọpụrụ NFF n'ụlọikpe.
Gee nkeji anyị nke ụtụtụ a
Otu onye ndị mmadụ chere na ọ ga-abanye otu egwuregwu bọọlụ gbalitere n'ọkwa bụ Ahmed Musa.
Mana ugbua, Musa kpara mkpamkpa n'asọmpi Iko Mbaụwa gwụrụ agwụ esila n'otu Leicester City gafee n'otu Al Nasr nke Saudi Arebia.
Amabeghị ego ole ha jiri zụọ ya n'aka ndị Leicester City mana a na-anụ kepu kepu na o ruru nde pounds iri na asaa na ọkara.
Ị ma ụmụnwaanyị ji ndị Super Eagles n'ọrụ?
Ndị Super Eagles dịzị ka nwunye ọhụrụ a chọrọ ịlụ
World Cup 2018: Ihe mere ndị Naịjirịa ji ekele Ahmed Musa
Leicester City zụrụ ya mbụ n'aka otu CSKA Moscow n'afọ 2016 mana ọ laghachịrị ebe ahụ n'oge bọọlụ nke afọ 2017 gara aga.
Ka agbachara Iko Mbaụwa, ndị mmadu chere na ọ ga-aga Galatasaray maka na ndị na-akwado otu egwuregwu ahụ kpọrọ ya oku nke ukwuu.
Ihe onyonyo dị n'elu na-egosi etu otu ọhụrụ ya siri sị ya "nnọọ" ma nabata ya n'ime otu ha.
Ka ọ dị ugbua, Ahmed Musa ekwubeghi ihe ọbụla maka okwu a na-ewu ewu.
Saraki meriri EFCC n'ụlọikpe kachasị n'ọnwa Juli maka ebubo mpu na nruru aka
Akụkọ nke mere ọhụrụ n'etiti ndọrọndọro ọchịchị Naijiria ụnyaahụ bụ na otu Peoples Democratic Party (PDP) ahọpụtala onyeisi ụlọomeiwu ukwu bụ Bukola Saraki dịka onyeisi ha.
Mana ụnyaahụ, akụkọ kwuru na PDP ziri ozi ka ndị omeiwu ha niile laghachite Abuja, maka ha na-eche na APC nwere ike ijiri ike mepe ụlọomeiwu wee chutuo Saraki na Ekweremadu.
BBC Igbo gbara ndị otu APC na PDC ajụjụọnụ maka ebumnuche ha gbasara ihe a na-eme ugbua n'ọkwa ọchịchị n'ala Naịjirịa.
Joe Igbokwe bụ ọnụ na-ekwuchiri otu APC na Legos steeti gwara onye ntaakụkọ anyị na nsogbu PDP bụ na obi na-amapụ ha maka njọ niile ha mere n'ala Naịjirịa.
Saraki na Ekweremadu: Ihe ndị mmadụ na-ekwu maka mgbochi ha
Saraki: Ụlọikpe kachasị agọọlara m ọnụ
N'ọnụ okwu ya,"Onyeisiala Naịjiria bụ Muhammadu Buhari abụghị onye na-eji njọ akwụghachị njọ. PDP na-ama jiji maka na obi ha na-apịa ha ụtarị maka mpu na aghụghọ niile mere n'oge ọchichị ha."
Igbokwe kwusiri ike na ọ bụ ikike ndị Sineit ịhọpụta ndị ha chọrọ ka ha chịa ha.
"Ọ bụrụ na ha chọrọ ịchụda Bukola Saraki, o nweghị njọ dị na ya."
Mana Austin Umehi bụ otu n'ime ndị welitere isi na PDP kwuru na APC agaghị anwa anwa ịchụda Bukola Saraki.
PDP na-ebo na aka onyeisiala Naịjirịa bụ Muhammadu Buhari nọrọ na nsogbu a
O kwuru na: "Ụlọomeiwu nwere iwu ha na-eso. Ihe a pụtara na ndị otu APC agaghị eteta n'ụra otu ụbọchị, chụda mmadụ dịka Bukola Saraki."
O kwukwara na o nweghị egwu dị n'obi Saraki maka ya, nakwa na ndị ụlọomeiwu na-eche echiche a na-egbu oge ha.
PDP sị na Saraki bụ onye otu ha kachasị elu n'ọkwa ọchịchị n'ala Naịjirịa, nke mere ha jiri tunye ya ugo a.
Dịka o siri dị ugbua, nke ga-abụ mbụ pati na anọghị n'ọchịchị, maọbụ nwekarịa ndị omeiwu, ga-achi ụlọomeiwu na Naịjirịa.
Mana, a mabeghị ma ọnọdụ a ọ ka ga-adị etu a, maka na n'ụbọchị 24 nke ọnwa APC wepụtara aha ndị omeiwu 52 ha si bụ ndi otu ha, nke nyere ha nkarị n'ụlọomeiwu.
Ya bụrụ na nke a bụ eziokwu (o nwebeghị ndị n'ime ndị a gọnahụru edemede a) APC nwere ọnụgụgụ a ga-eji chụtuo Saraki ma ndị omeiwu laghachite ezumike.
Ekweremadu ka-aza ajụjụ n'aka ndị EFCC
Nke mekwara ụfọdụ ndị omeiwu nke obele jiri nọdụ n'ụlọomeiwu ụnyaahụ.
Akụkọ kwukwara na ndị sinetọ otu PDP ga-enwe ọgbakọ ebe ha ga-eche ihe a ga-eme ma ọbụrụ na APC mere udi ihe a.
Ụlọọrụ akwụkwọ akụkọ Sun dere na ndị Sinetọ gara njem n'ala Bekee ga-alaghachị azụ taa maọbụ echi.
Chukwuka Onyema bụ osote onyeisi otu PDP n'ụlọ omeiwu obele gwara ndị ntaakụkọ na ha nụrụ akụkọ ndị sinetọ otu APC ga-emee ọgbakọ na nzuzo ịchụda Bukola Saraki.
PDP na-ebokwa na njem Buhari gara ala Briten bu maka inyere ndị sinetọ APC ohere ịchụda Bukola Saraki.
Ọnụ na-ekwuchitere onyeisiala Naịjịria bụ Garba Shehu bụ na-ebubo nke a gbasara Buhari bụ asị na-atọ ọchị maka na o nweghị onye ọbụla na Naịjirịa ga-ekwenye n'ihe ọbụla PDP ga-ekwu ọzọ n'ala a.
Ihe mere Igbo na-asụpụ mmadụ n'ajọ ọhịa
Saraki: Ụlọikpe kachasị agọọlara m ọnụ
Otela ndị Naịjirịa na-eti mkpụ maka ọkụ adịghị
Minista na-ahụ maka ọkụ, ọrụ na ụlọ bụ Babatunde Fashola kwuru na ọkụ latrik a na-emepụta na Naịjirịa agbagotela ruo megawatt puku asaa.
Fashola kwuru nke a na Kalaba, isi obodo Kros Riva steeti ụnyaahụ.
Ọkụ latrik agaghị enwu ọfụma ruo afọ 2023 - Ndị ọrụ latrịk
PHCN kwesịrị inye gị ọnwa atọ tupu ha achabie ọkụ - Ọkaiwu
Fashola nọ na Kalaba ebe ndị isi ọrụ na ngalaba ọ na-achị na-eme nzukọ.
O kwuru na agbanyeghi na ọrụ fọdụrụ ka nkụ, ngalaba ya agbanyela ọnọdụ ọkụ latrik na Naịjirịa karịa etu ọ dị mgbe ha malitere ọru n'afọ 2015.
Fashola jị ngalaba atọ achịkọtara ọnụ na gọọmentị Buhari
"Afọ ato gara aga, akukọ bụ na mmepụta ọkụ latrik bụ nnukwu nsogbu anyị nwere na Naijirịa. Mgbe ahụ, ndị na-eke ọkụ na-ekwu na ha enweghị nke ha ga-ekenye ụmụ Naịjirịa.
"Mgbe ahụ, anyị na-eke "megawatt" 2,690 nye ndị Naịjirịa, mana akụkọ ahụ agbanwela. Ihe anyị nwere ike ugbua bụ megawat 5,222, nke bụ nke kachasị kamgbe Naịjirịa pụtara.
"Ugbua, ihe a na-emepụta bụ megawatt 7000, ma na-ekekwa 7000. Nsogbu ka dịkwa, mana anyi ga-ekwu na anyị na-aga n'ihu.
'Nye nwa gị ohere ka ọ mịta ara'
Ndị Igbo na-azọ eze na Kano
A gbagbuola ndị na-agbanwe ego mmadụ anọ na Port Harcourt
Oge eruola ọzọ mgbe ndị ụmụakwụkwọ nwere oge ezumike pụrụiche maka na ọ dị ogologo.
Ụfọdụ ndị nne na nna akwadola etu ha ga-esi kpọga ụmụ ha ụlọakwụkwọ nke a kpọrọ 'Summer Lesson' mana ọ bụghị ụmụaka niile ka nke a ga-amasị.
Ọ bụrụ na ị sonyeghi na ndị ga-akpọga ụmụ ha 'Summer Lesson', lee ihe ndị i nwereike i mere ha.
Ụmụ nwaanyị chọrọ ka gọọmenti kwụwa ha ego ọmụgwọ
Akpokpụtala ụmụaka 4 n'ime 12 bụ ndị tọrọ n'ime ọgba Thailand
Buhari: Buo agha megide mwakpo ụmụaka
Kuziere ha etu e si egwu mmiri
Igwu mmmiri bụ ụzọ ụmụ gị ga-eji megharịa ahụ ma mụta ị zọ onwe ha ma ha danye n'ime mmiri. Ọ ga-emekwa ha ka ike gwụ ha ọfụma ka ha nweike rahụ ụra ọfụma ma too ọfụma.
Kuziere ha eserese nakwa nka na ụzụ ndị ọzọ
Kuziere ha etu esi agba egwu
O nwere egwu karịrị egwu ogene? Mba! Anyị a ga-akụziri ụmụ anyị ya? Eeeeeee
Kọrọ ha akụkọ oge gboo
Ị ma ụbọchị mbụ atụrụ ogbunigwe n'ala Igbo? Ị ma aha nwoke mbụ si n'oru tọghapụ onwe ya?
Ị nwere ike ị maata nke a ma kuzikwara ụmụ gị. Otu ụzọ ị ga-esi mee nke a bụ ị kpọrọ ha gaa n'ụlọ ngosi dị ịcheịche n'ala Igbo.
Kpọrọ ha gaa ebe ha ga-amụta ọrụ aka. Nke a ga-eme ha mụta aka ọrụ nwere ike ị nye ha nri n'ọdịnihu maọbụrụ na ha enwetaghị ọrụ na ngwụcha mahadụm.
Na ngwụcha, ọ bụrụ na ị bụ onye omenala na-amasị nke ọma, oge ezumike ogologo a bụ mgbe i nwere ike iji tinye ha na mmanwụ maọbụ otu ọgbọ n'obodo unu.
Nke a ga-eme ka ha nwee ezigbo amamihe, akọ na uche banyere omenala Igbo nakwa n'ebe o siri ike.
'Nye nwa gị ohere ka ọ mịta ara'
Ihe mere Igbo ji asụpụ mmadụ n'ajọ ọhịa
Ndị agha Naịjirịa ekwuola taa na ha zutere ụfọdụ ndị ọchịehi ji ọtụtụ ngwọagha n'okpuru ọchịchị Guma na Benue steet.
Ndi agha ahụ kwuru na ndị agha nọ agha a kpọrọ "Operation Whirl Stroke" na Bekee bụ ndị zutere ndị ọchịehi ahụ kpo ọtụtụ ehi nakwa ọtụtụ ngwọagha.
Ha dere n'akara twitter ha na ndị agha mekpara ha ahụ site na ngwọagha ka nke nke ha.
Ha kwuru na ndị ha agaghị agụtali ọnụ bụ ndị a na-atụ anya na ha gburu ebe ndị ọzọ wụbara n'ime ọhịa mana ha bu mgbọ egbe n'ahụ.
Gụọnụ ndị ọchịehi ndị oyiegwu -Ụlọomeiwu
Plateau: Ndị ọchịehi egbuola mmadụ 25
Ọtụtụ mmadụ agbaala ọsọndụ na Kogi
Ha kwukwara na ha na-agba mbọ inweta ndị ahụ gbara ọsọ mana ha natara ọtụtụ ngwọagha n'aka ndị ha gburu.
Ha kpọkwara oku ka onye ọbụla hụrụ ihe na-ekwesighi ekwesi maọbụ onye ọbụla bụ mgbọ egbe n'ahụ gaa kpee n'aka ndị ọrụ nchekwa nọ ha nso.
BBC Igbo gbara mbọ ịnweta onye nkwuchiteọnụ ndị agha mana ha azaghị.
Cheta na ndị ọchịehi awakpola ma gbuo ihe karịrị mmadụ otu puku na Benue, Taraba na Platu steeti n'afọ a 2018.
Agha a kpọrọ 'Operationa Whirl Stroke" na Bekee bụ nke ndị agha ji aluso ndị ọchịehi ọgụ na steeti anọ ndị ọchịehi na-akpa ike.
Lee nri 10 ndị ogbenye ọgaranya na-erizi
Mahadum Covenant dara iwu - ọkaiwu
Gịnị butere mkpamkpa n'eme na Kogi?
Akụkọ ndị kachasị mkpa mere taa:
Akụkọ ndị dị mkpa n'ụtụtụ a:
Ndi agha Naịjirịa etiela ndị ọchịehi mmanwụ na Benue steeti.
Isi ulọọrụ ndị agha Naịjirịa kwuru na ha meriri ndị ọchịehi ahụ n'agha egbe ha abụọ kwatara ebe ha gbagburu ụfọdụ, ụfọdụ agbalaga.
Ndi agha Naịjirịa etiela ndị ọchịehi mmanwụ na Benue
Osote gọvanọ Kano steeti bụ Hafiz Abubakara agbala arụkwaghị m taa.
Akụkọ BBC Igbo na-enyochakwughi na-ekwu na Abubakara tinyere akwụkwọ alụkwaghị mgbe ọ nụrụ na mmadị iri atọ na otu n'ụlọomeiwu ebinyela aka n'akwụkwọ ichutu ya.
Akụkọ na-ekwu na ụlọomeiwu chọrọ ichutu ya maka na ọ na-akwadọ onye bụbụ gọvanọ steeti ahụ bụ Rabiu Kwankwaso bụ onye siri APC pụọ banye PDP.
Ala ọma jijiji dị egwu awakpola Lombol n'Indoneshia, otu izuụka ka nke gburu mmadụ iri na ise mesiri.
Some buildings, including this shopping mall, were damaged in the earthquake
O metụtarakwara ndị agbataobi ha na Bali ebe ndị ọrụ gọọmenti gwara ndị mmadụ ka si n'akụkụ mmiri pụọ.
Ọgba bọọlụ mba Snegal bụ Demba Ba ebela nwịị na a kpasoro ya oke agbụrụ na China ebe ọ na-agba bọọlụ ugbua.
Ba gbaara West Ham, Newcastle na Chelsea n'asọmpi Premia Lig
Onye nleta ya bụ Wu Jingui kwuru na ọgba bọọlụ otu egwuregwu Yatai gwara Demba ajọ okwu ụnyaahụ.
Gere akụkọ mere na mgbede a n'otu nkeji:
Kọmishọna ndị uweojii na Legos steeti bụ Edgal Imohimi kwuru na ha ebelatala ike ndị otu badoo na-akpa n'Ikorodu
Ndị uweojii nwụchiri Nwaanyị tọro onwe ya iji nata di ya nde naịra 15 na Ogun state, ebe aka kpara onye ntọo ebe ọ gara ịtọrọ mmadụ ma ụra buru ya ka ọ ṅụchara ọgwụ ike Tramadol.
Mana ndị ọkachamara n'ihe gbasara omume ndị mmadụ bụ psychologist ' na bekee na-ekwu na ụdị agwa bụ oke mpụ na ajọ enyị bụ ihe kpatara ya.
A gbapụtala nna Mikel Obi n'aka ndị ntọ ọzọkwa
Femi Joseph na ndị otu ya ji egbe wakpo ọdọahịa ọgwụ ịtọrọ onye nwe ya mana ụra buru Joseph ka ọ nụchara tramadol e nwetara n'ụlọ ahịa ọgwu ahụ.
Dị ọkpa ahụ kọwara na oge ha batara onye nwe ụlọ ahịa ọgwụ ahụ tiri mkpu ma si ụzọ azụ ụlọ gbaa ọsọ.
Dịka ọnụ na-ekwuru ndị uweojii na Ondo steeti sị, "Mana dịka ha enwetaghị ihe ha chọrọ, otu n'ime ha bidoro sọwa ganị ganị n'ihi tramadol ọ ṅụrụ.
"O rahụrụ ụra awa 24 ka ọ ṅwụchara ya. E nwetakwara mkpọ tramadọl n'akpa ya."
N'aka nke ọzọ, otu nwaanyị aha ya bụ Hadijat Kabir na mmadụ abụọ ndị ọzọ gụnyere otu nwoke na nwaanyị ọzọ kpara nkata aghụghọ na ndị ntọrị ji ya ma naa di ya nde naira 15.
Kọmishọna ndị uweojii na legos steeti bụ Imohimi Edgal, kwuru na ọ bụ mkpesa di ya wetara mere ka ha bido nyocha were chọpụta na ọ bụ nwunye ya na ndị omekemo kpara nkata ahụ.
Okammuta n'ihe gbasara omume mmadụ nakwa onye nkuzi n'Ebonyi State University bụ Nnachi Amos kwuru, na ọ bụghị isi mmebi kpatara ụdị akwa kama"Ihe ọjọọ bara ụba ugbua. Ụfọdụ bụ mkparita ọjọọ site na inwee ajọ ọyị."
Ogbo ya nọ na Federal Neuro-Pychiatric Hospital dị na Yaba, Legos bụ Chinyere Okonkwo kwenyere n'ihe Amos kwuru.
"Isi zuru ha oke. I lee anya, ọrụ ntọrị abụghị ọrụ dị mfe. Mpụ na ajọọ ihe karịrị."
Ozubulu Church Massacre: Otu afọ agafeela
Nwoke na nwaanyị enwere ike ịbụ enyi nkịtị?
Ihe ndị ị na-ekwesịghị ime n'akụkụ onye Igbo
Akụkọ ndị kachasị mkpa mere taa:
Akụkọ ndị dị mkpa n'ụtụtụ a:
Ihe nkiri na-eme n'ụlọomeiwu sineti ka kpụkwa ọkụ n'ọnụ.
Akụkọ apụtala na ndị sinetọ mmadụ iri anọ na asatọ debere aha ha n'akwụkwọ na ha akwadoghi ichutu Saraki na Ekweremadu.
BBC Igbo amaghị ka akwụkwọ a bụ eziokwu maka na anyị enwetaghị ya n'aka anyị.
National Assembly: Anyị ga-enyocha ihe mere n'ụlọọrụ ndị omeiwu n'ụtụtụ a-Osinbajo
'Njọ' ise Lawal Musa Daura mere butere ọdịda ya
'Ihe mere Osinbajo jiri chụọ onyeisi DSS n'ọrụ
Onyeisi ụlọọrụ Inec Mahmood Yakubu akụwala akụ oyibo nsugbe
E mere ọkammụta Mahmood Yakubu onyeisi Inec n'ọnwa ọktoba afọ 2015
O kwuru na ndị ntorobịa hie asaa n'anya jiri ọnụọgụgụ ha tụnyere otu onye vootu na 2019, ị mara na ha ga-ekwu onye ga-emeri.
Agbanyeghi na a machiela ude na-eme mmadụ ọcha na mba UK, ndị mmadụ ka na-erekwa ya.
Otu ndị ahụ a jidere na mbụ ma taa ha ahụ bụkwa ndị ka na-ere ya bụ ude dị njọ n'ahụ mmadụ na UK
Chelsea ga-anọ ọnwa atọ tupu ha ebido ime nke ọma ọzọ.
Maurizio Sarri na-anọchi Antonio Conte dịka onye nkuzi ndị Chelsea
Onye nkuzi ọhụrụ otu egwu bọọlụ Chelsea nwere bụ Maurizio Sarri ekwuola hoha na o nwereike iru ọnwa atọ tupu Chelsea akpawa ike ọzọ.
Sarri kwuru na asọmpi Iko Mbaụwa mere na ya na ndị ọgba bọọlụ ya enwebeghi mmekọ kamgbe.
Gere akụkọ mere n'ụtụtụ a n'otu nkeji:
Courtois dị afọ 26 cheere Chelsea goolu afọ asaa, site n'afọ 2011 ruo 2018
Real Madrid azụrụla Thibaut Courtois bụ oche goolu, n'aka Chelsea.
Courtois bụ onye ritere erere 'Ọkachasị eche goolu' n'Iko Mbaụwa nke 2018, kwụbara ndị mmadụ ọtọ na mkpịsị ụkwụ ha ka ha na-enyo ịma ebe ọ ga-agba bọolụ ma afọ bọọlụ ọhụrụ bido.
Ị ma ihe Ronaldo  jiri chịrị ọgbọ ugbua?
Chelsea na Man City ga-achịpụ ya
Iji kpọbata ya n'otu ha, Real Madrid dere "Anyị na Chelsea enweela nkwekọrịta gbasara ngafete @ThibautCourtois, onye ga-anọnyere anyị afọ isii."
Chelsea n'onwe ha kwuru sị "N'abalịa, anyị na Real Madrid ekwekọrịtala na Thibault Courtois ga-esonye ha, ma ha na ya nwee nkwekọrịta nakwa ma o mee ọfụma na nyocha ahụike ya.
Iji mee ka nke a dị ire, Mateo Kovacic ga-esonye Chelsea n'obibi (loan) nke otu afọ.
Cheta na o teela ndị mmadụ na-eche ịnụ ma ọ ga-agafe Real Madrid, ma ọ ka ga-agbara Chelsea.
Godswill Akpabio: Lee ihe ndị na-akpọtụ maka ọpụpụ ya
Antonio Conte: Ihe ndị mmadụ na-ekwu maka ọchụchụ ya
Gịnị ka ọchụchụ Amaju Pinnick dịka onyeisi NFF pụtara?
Aka akparala otu di na nwunye n'Imo steeti maka orure ụmụaka gụnyere nwa ha nwoke.
Ndị uweojii nwuchiri Ugochukwu Nwachukwu na nwunye rere nwa ha bụ Marvellous n'ime obodo Umueme Obike n'okpuruọchịchị Ngọr Ọkpala
A na-achọ nwata a kemgbe mbido Julaị
Onyeisioche otu ndị gọvanọ Naịjirịa bụ Abdulaziz Yari nke Zamfara steeti akatọla mmachi ngalaba na-ahụ maka nrụrụaka bụ EFCC tinyere n'akụnaụba Benue steeti.
Ọ sị na atụmatụ a ga-etinye steeti ahụ n'ezigbo ahụhụ.
EFCC kwuru na ọ bụ maka mpụ gọọmentị Benue na-eme ka ha ji machie ya bụ mmachi.
Xi Jinping, onyeisiala China na Donald Trump, onyeisiala Amerịka
Ego mmanụ agbịdị adatuola dịka mba China na mba Amerịka na-ama aka gbasara ọzụzụ n'orure ngwa ahịa ha.
Mba China manyere pasentị iri abụọ n'ise n'elu ụgwọ ụtụ mba Amerịka ga-akwụ iji bubata ya bụ mmanụ na Chịna.
Kepa Arrizabalaga bụ bụ onye nche bọọlụ otu Athletic Bilbao ebinyela aka n'otu Chelsea dịka onye nche ọhụrụ ha.
Cheta na Thibault Curtois cheburu Chelsea bọọlụ agafeela n'otu Real Madrid ugbua.
Gee nkeji nke ụtụtụ a:
Akụkọ ndị kachasị mkpa mere taa:
Rochas ọ chọrọ ịzọ onyeisiala?
Gọvanọ ndị Imo steeti bụ Rochas Okorocha ekwuola na ọ bụ ya kacha nwee ohere ịbụ onye Igbo mbụ ga-abụ onyeisiala Naịjirịa ma ọ zọọ na 2023.
Mana o kwuru na ọ ma na Ndigbo agaghị ekwe akwado ya, ma kwuo na nkwado ya ga-esi n'aka ndị si mpaghara ndị ọzọ.
O kwukwara na enweghị onye ndọrọndọrọ ọchịchị Igbo ọzọ a ma etu e si mara ya na mpaghara Naịjirịa ndị ọzọ.
Rochas kwuru nke a ka ya na ndị ntaakụkọ zukọrọ n'ụlọọrụ ya n'Owere nso nso a.
Ụmụada ise a si Regina Pacies Secondary School Onitsha, 'Anambara steeti meriri n'asompi Technovation 2018
Naijiria eturula ugo dịka ọkaibe n'ụwa niile n'asompi Technụzụ e mere na mba Amerika ụnyaahụ.
Ụmụada ise si ụlọakwụkwọ Regina Pacie dị na Ọnicha, nọchitere Naijiria ji technuzu a kpọrọ, 'FD Detector,' ha mepụtara iji buso nsogbu ọgwụ adigboroja ọgụ n'ala Naijiria, were turu ugo dịka ọkaibe n' asompi Technovation.
Gụọ akụkọ a n'uju ebe a: Ụmụaka Igbo eturula ugo ọkaibe na technụzụ na mbaụwa
Ndị uweojii na mpaghara obodo Fredericton dị na mba Canada, anwụchiela otu onye gbagburu mmadụ anọ gụnyere ndị uweojii abụọ.
Ha ka na-enyocha ihe butere ịgba egbe a.
FIFA amachiela Kalusha Bwalya bụbu onye nchịkọta nakwa ọgba bọọlụ otu egwuregwu Zambia, afọ abụọ.
Ha machiri ya ka ha nyochapụtara na ya na Mohammed Bin Hammam bụ onye Qatar FIFA machiri ndụ ebighịebi mere nrụrụaka.
Gere akụkọ mere na mgbede a n'otu nkeji:
Ị hụla nwaanyị Igbo a na-eji ịnya ụgbọala akpa ego?
Dọkịta BBC gbara ajụjụ ọnụ kwuru na ya bụ onye ntọ kwesiri ịnata ọgwụgwọ
Ọnụ na-ekwuchitere ndị uweojii n'Ondo bụ Femi Joseph agwala ndị ntaakụkọ na onye ntọ ṅụrụ ọgwụ ike anwụfụola dika "News agency of Nigeria" si depụta.
Cheta na ọ na-arahụ ụra kamgbe ndị uweojii nwụchichara ya n'Ọgọstụ 5 ebe a na-ere ọgwụ.
Joseph kwuru na onye ntọ a nwurụ n'ụlọọgwụ dị na steeti ahụ ebe ndị dọkita Bekee nọ na-agba mbọ ịgwọ ya.
Onye ntọ kwesiri ịnata ọgwụgwọ - Dibia bekee
Onye ọkaiwu Evans esepụla aka n'ikpe ya
Kedụ ihe na-etiri ndị ntọ egwu ha na-agba?
N'ọnụ ya, "Onye ntọ a a na-enyocha nwụrụ ka abalị itoolu anyị jiri nwụchie ya gachara. Anyị chere na anyị ga-agwọnwu ya ka o wee nyere anyị aka na nyocha anyị na-eme, mana ọ nwụrụ ụnyaahụ.''
"Ihe a nwere ike si n'ọgwU ike ọ ṅụrụ. "Anyị ji ohere a adụ ndị nne na nna ọdụ ka ha mara ụdịrị enyi ha na-enwe."
Akukọ kwuru na onye ntọ a gara ịtọ onye na-ere ọgwụ mana onye ahụ riri mbombo ọsọ.
Ya na ndị otu ya mechara nara otu onye bụ Daudu Wale ọgbatumtum ya, ebe ọ gara ịzụta ọgwụ ebe e nwudere otu onye n'ime ha.
Gịnị ka ị ga-agwa Nnamdi Kanu ma ị zute ya n'ụzọ?
A tufuru nwa ọhụrụ n'Ọnịcha taa
Buhari na Osinbajo ha ga-azọkọ na 2019?
Akaọrụ ise ị nwere ike iji N10,000 bido
Ahịa Makola na mba Ghana
Kizito Obiora bụ onyeisi ndị Naịjirịa na-azụ ahịa ebe ahụ gwara BBC Igbo na ụmụafọ Naịjiria na ndị ogbo ha n'obodo ahụ enweela nkwekọrịta na udo ga-achị.
Maazi Obiora kwuru na nke a mere maka esemokwu dara n'etiti ndị Naịjirịa na ndị Ghana.
Technovation: Lee ụlọakwụkwọ ụmụaka ise ahụ turula ugo ọkaibe n'asompi technụzụ
SARS: Ihe ndị mmadụ na-ekwu maka mwogharị ha
Ihe mere Amerika anaghị enye visa n'Abuja ugbua
Ndị ọchịchị Ghana e nyela iwu maka etu ndị Igbo na-ere ahịa ga-esi na-ere ahịa n'obodo ha.
Ọ si na nsogbu a bidoro ka gọọmenti Ghana wetara atụmatụ na ndị Naịjirịa na ndị mba ọzọ kwesịrị inwe ihe Bekee kpọrọ "equity" ruru nde dọla.
Onye wepụtara atụmatụ a bụ minista na-ahụ maka azụmahịa.
Obiora kwuru na agbanyeghị na atụmatụ abụghị ihe ọhụrụ, maka na gọọmenti rituru n'ọchịchị chọrọ ime ya, ozighi ezi ugbua etu ozighi ezi mgbe ahụ.
Ndị ahịa akụrụngwa na-esikarị mba ofesi enweta ngwaọrụ ha
N'agbanyeghị na ahịa ga-emepe echi, Obiora sị na ọ bụ nkata gọọmenti Naijiria na nke Ghana kpara mere ha jiri gbanyụọ ọkụ.
Ma kwukwa na ha si ụzọ ọzọ bata.
Ndị ụka Ekwensu na-apịasu Naịjirịa
Nyocha ndị na-enweghị "equity" nke ga-amalite echi.
Otu onye sị na ihe a ga-emetụta ya bụ Nwafor Akajiofor, bụ onye na-azụ ahịa n'Ahịa Magazine.
Akajiofor kwuru na okwu 'resident permit na equity' bụ atụmatụ gọọmenti Ghana ji chọọ ịchụpụ ụmụ Naijiria na Ghana.
O kwuru na akwụkwọ na-enye ikike ibi na Ghana bụ 'resident permit' abụghị ihe dị mfe inweta.
"Resident permit ahụ na-ericha 200,000, mana inweta ya abụghị ebe o biri."
Obiora na onwe ya sị na ihe na-agba anyammiri bụ na iwu Ghana hibere bụ na ndị mba ọzọ agaghị azụ ahịa n'ime ahịa.
"Ndị nwere akwụkwọ zuru ezu agaghị aganwu n'ime ahịa zụọ ahịa, ọ bụ naanị n'okporoụzọ ka ha ga-enwe ụlọahịa, dịka iwu a siri kwuo."
Dịka o si kwuo, ọ bụrụ na ndị Ghana gaa n'ihu sobe iwu a, ọtụtụ ụmụafọ na mba ahụ ga-ala makana ha agaghị emenwu ihe dị na ya.
Victor Moses ọ ga-agbara Naịjirịa bọọlụ ọzọ ma a kpọkuo ya?
Ka Moses kwuputara na Twitter na ọ wụsala boot o ji agbara Naịjirịa bọọlụ, ọ bụrụla ihe ndị mmadụ kpụ n'ọnụ.
Moses dị afọ 27, gbaara Naịjirịa bọọlụ ugboro 37 ma nye goolu ugboro 12, n'agbanyeghị na o bu ụzọ gbaara Ịngland na ngalaba U-21.
Ị ma ụmụnwaanyị ji ndị Super Eagles n'ọrụ?
World Cup 2018: Ihe ndị Super Eagles mere ka ndị Kroeshia merichara ha
World Cup 2018: Ugo Naịjirịa efeliela ọzọ
Iji kwuputa maka 'boot' ọ wụsara, Moses dere sị "ọtụtụ ihe ọma merela na ndụ m mere ka m yi uwe ndị Super Eagles, agaghị m echefu ya na ndụ m niile.
"Mana ugbua bụ oge kacha mma iji lekọta ezinaụlọ m nakwa klụb ebe bụ ụlọọrụ m, nakwa inye ndị na-etolite ohere iji pụta n'ọgbọ mee ọfụma.
"Daalụ maka ihe niile, ya gaziere otu a n'ọdịniihu."
Cheta na Moses so Naịjirịa bulie Iko mpaghara Afrịka n'afọ 2013, ma sorokwa ha gaa Iko Mbaụwa abụọ n'afọ 2014 na nke 2018.
Nne na nna Victor Moses nwụrụ na mwakpo ndị omekome mere na Kaduna oge ọ dị naanị afọ 11
Moses nyere goolu abụọ n'asọmpi Iko mpaghara Afrịka n'afọ 2013, nke nyere Naịjirịa ikike iji gafee agba mgbapụ.
O nyekwara otu goolu ka Naịjirịa na Ajentina zukọrọ n'Iko Mbaụwa a gbara na Rọshịa na 2018.
Akụkọ ndị ọzọ ga-amasị gị
2019 Election: Lee ndị dị afọ 18-40 chọrọ ịnọchite ndị Ebonyi steeti
Technovation: Lee ụlọakwụkwọ ụmụaka ise ahụ turula ugo ọkaibe n'asompi technụzụ
Mịnịsta na-ahụ maka ihe na-eme n'ime ala anyị bụ Abdulrahman Dambazau kwupụtara nke a ụbọchị Tọsde n'Abuja n'akwụkwọ si n'ụlọọrụ ya n'aha gọọmentị etiti.
Eide-El-Kabir bụ emume sọ na ndị dịkachara mkpa na ndụ ndị na-ekpe ụka Alakụba na-eme.
Ihe gị na ụmụ gị nwere ike ịme n'oge ezumike
Emume nke ha na-egbukarị ebule bụ emume ha ji echeta nrubeisi Ibrahim(Abraham) rubere site n'ikwenye iji nwa ya chụọrọ Chineke aja.
Dambazau rịọrọ ụmụ Naijiria ka ha were ohere a makụọ ifunanya na ịchụ aja maka ịdịnotu na ọganihu Naijiria.
Ọ rịọkwara ndị Naijiria nọ n'ụlọ na ndị bị n'ọhịa ka ha kwado ọchịchị onyeisiala Muhammadu Buhari.
Dambazau kpere mmadụ niile ekpere ihe ọṅụ n'oge emume a.
'Kọngị' ebugala nwoke n'akwa ọrịa nwunye ya n'ụlọọgwụ
Nwoke a ga-azanwu aha nna nwunye ya n'ala Igbo?
Ndị Ghana a na-achụpụ ụmụ Igbo na-ere ahịa na be ha?
Tupu i gbanye igwe i ji amụ ọkụ, lee etu ị ga-esi chekwaa onwe gị
Ọtụtụ ala na mba ofesi anabataala ndị nwoke na nwoke maọbụ nwaanyị na nwaanyị na-eme mmekorita
Ndị uweojii n'Abia steeti anwụchiela mmadụ isi ha na-ebo ebubo na ha bụ ndị na-eme mmekọ nwoke na nwoke.
Cheta na iwu ala Naịjirịa kpebiri na onyeọbula mere udi ihea ga-aga mkpọrọ ruru afọ iri na anọ.
Ndị uweojii kwuru na ha nwuchiri ha ebe ha nọrọ n'ụlọ oriri na ọṅụṅụ na-eme mmọkọrịta.
Di na nwunye irikọ nri: Gịnị ga-eme nwoke Igbo ajụ nri?
'Ndị ụlọ anyị sị m ma alọtazina ụlọ ọzọ ma m ahụghị di'
Mana o nwere ndị n'ime ndị a kwuru na ebubo a abụghị eziokwu.
Ha kwuru na ha bịara ebe a maka mmemme ụbọchị ncheta ọmụmụ otu n'ime ha.
Onye ọzọ aha ya bụ Fred Ndubuisi bụrụkwa onye na-eme mmemme ụbụchị ncheta ọmụmụ gwara ndị nta akụkọ na ha banyere ọnụmara n'ụlọ oriri na ọṅụṅụ a maka ị yi uwe ha ga-eji were mee mmemme a.
Ndubuisi kwuru na oge ahụ ka onyeisiụlọ oriri na ọṅụṅụ bata n'ebe ahụ nakwa bọ ha ebubo na ha bu ndị na-eme mmeko nwoke na nwoke.
Mana kọmishọna ndị uweoji na steeti ahụ bụ Anthony Ogbizi kwuru na ha bụ ndị otu ọjọ na kwa na ụlọ oriri na ọṅụṅụ na weta akaebe ha ga-eji nwe kpe ha n´ụlọikpe.
"E werela m ụgbọelu gakwuru di m n'ụlọọrụ ya maka 'konji'
Anyị ga-amachị ụnụ n'ike- FIFA na-adọ Naịjirịa aka na ntị
Umar Ganduje abụrụola 'agụ na-echemba'n'ala Igbo
Eze Eberechi Dick bụ onyeisi otu ndị eze si ọwụwa-anyanwụ etuola gọvanọ Kano steetị bụ Abdullahi Umar Ganduje ugo dika 'agụ na-eche mba 1' nke Ndị Igbo.
Otu a kwuru na ha turu Ganduje makana ọ gbara mbọ hụ na ndị Igbo na ndị be ya bi na Kano na-ebi n'udo.
Idemmiri egbuola ọtụtụ mmadụ n'India
Na mba ofesi, akwa adaala n'obodo Kerela n'ala India ebe nnukwu ide mmiri gburu mmadụ nari atọ na iri abụọ na anọ.
Ugbua ndị gbata gbata na-anwa ịzọ ndụ ndị ọzọ biri n'obodo ahụ.
Ugbua mmadụ karịrị puku narị abụọ ka idemmiri a chụpụrụ.
Ntuliaka 2019 dị n'aka ndị Naịjirịa -INEC
Ngalaba na-ahụ maka ntuliaka na Naijiria bụ INEC ekwuola na ntuliaka Naijiria ga-eme n'afọ 2019, ga-aga nke ọma ma ọ bụrụ na onye ọbụla jikọtara aka rụọ ọrụ ọfụma mgbe oge ahụ ga-abịa.
Emeka Ononamadu bụ onyeisi ụlọọrụ INEC kwusiri ike na ụlọọrụ INEC niile n'ala Naịjirịa dị njikere ịza ajujụ onyeọbụla nwere ugbua gbasara ntuliaka na-abịa.
Ụlọ dara na Jabi egbuola mmadụ abụọ
Mmadụ abụọ anwụọla, ebe a na-achọ ihe ruru mmadụ iri ka ụlọ elụ dachara  na Jabi dị n'Abuja.
Akụkọ na-ekwu na ụmụaka na ndị na-ere nri so na ndị ka nọ n'okpuru ụlọ a dara ada.
Kevin de Bruyne ga-eji ọnwa atọ pụọ n'asọmpị niile
N'egwuregwu, Kevin de Bruyne  onye otu  Manchester City  agaghị eso n'asọmpị ọbụla ruo ọnwa atọ  maka ahụ o meruru n'ụkwụ.
Gee akụkọ anyị nke abalị a
Lee ihe nkiri nke taa
Onyeisiala Naịjirịa bụ Muhammadu Buhari lọtara Naịjirịa ụnyaahụ.
Cheta na ọ gara njem ezumike n'ala UK n'ụbọchị atọ n'ime ọnwa Ọgọọst.
N'azụ ya, onye nnochitere anya ya bụ Ọsote Onyeisiala Yemi Osinbajo mere ọtụtụ ihe mere ka ọtụtụ ndị mmadụ na-aja ya ọma.
Mana echiche ndị mmadụ ugbua bụ ma Buhari ga-eme emegharị ụfụdụ mkpebi Osinbajo kpebiri oge ọ bụ onyeisiala?
Ndị ọchịehi wakporo anyị - ndịagha Naịjirịa
Onyeisi atụmatụ nchekwa ndịagha Naịjirịa akpọrọ "Operation Whirl Stroke" na Bekee bụ Gen. Adeyemi Yekini kwuru na ọ bụ eziokwu na ndị eche na ha bụ ndị ọchịehi wakporo ndịagha n'obodo Guma n'ime Benue n'ụbọchị ole na ole garaaga mana onweghị onyeọbụla nwụrụ na yabụ mwakpo.
Ipob kwadoro onwe ụnụ ugo - Ohanaeze Ndigbo
Ụnyaahụ Ohaneze dọrọ Ipob aka na ntị, na ọ ga-adị ha mma ma ha kwụsi ịbụ ha ọnọ .
Emeka Attamah bụ ọnụ na-ekwuchiri onyeisi Ohaneze bụ Nnia Nwodo si na ha aghọtaghị ihe mere Ipob na-akatọ ha oge ọbụla, ha kpọrọ otu dị icheiche n'ala Igbo ka ha nye Ipob ndụmọdụ nke ha.
Ala amaala jijiji na oshimili Pacific
Na mba ofesi, n'akụkụ mba Fiji, ala mara jijiji n'etiti oke oshimili Pacific, mana onweghị onye meruru ahụ na mkpakpa a.
Ndị ọkachamara na ihe gbasara ala ọma jijiji adaala obi jụụ makana ha na-ekwu na ụdị ihea agaghị eme ọzọ ebe ahụ nso nso.
Mourinho akọọla Man City ọnụ
N'egwuregwu, Jose Mourinho bụ onye nchịkọta otu Manchester United ekwuola na Manchester City nwere ego mana ha anaghị eji ego ahụ azụta ugwu.
O kwuru nke a maka ihe nkiri Manchester City meputara ọhụrụ nke akpọrọ All or Nothing. O kwuru na ha katọrọ ya na yabụ ihe nkiri.
Ndị Naịjirịa na-ekwu na ikpe ekwesịghị ịmụ anya maọbụ mee iru abụọ
Na nlọta Buhari ụbọchị Satọde nke a gara aga, okwu dapụrụ ya n'ọnụ bụ na ya ga etinye uche n'okwu ndị aka ha dị na mpụ, aghụghọ na nrụrụaka nke ọ sị na ọ bụ kachasị enye Naịjirịa nsogbu.
Buhari sị na olileanya ya bụ na ọtụtụ ndị aka ha dị na mpụ ga-aga mkpọrọ.
EFCC chọkọtara ego karịrị N500BN na 2017
Buhari ebinyela aka n'iwu ịkpachi ego Naijiria e zufuru
Ndi ntaakụkọ jụrụ Buhari ihe ndị Naịjirịa na-ele anya na nlota ya, ọ sị "Ọtụtụ ndị Naịjirịa nwere olileanya na anyị ga-atụ ndị ohi tinyere Naịjirịa na nsogbu mkpọrọ. E che m na ọ bụ ihe ha chọrọ, nke mere m ga-eji mee ya."
Mana, ndị otu pati na-anọghị n'ọchịchị bụ Peoples Democratic Party (PDP) asaala okwu a sị na Buhari kwesiri iji aka ya ndị mmadu na-asi na ọkwụ ọtọ chọwa nrụrụaka dị na pati ya bụ All Progressive Congress (APC), ọkachasị ndị otu ya eboro ebubo mpụ na aghụghọ.
Dasuki so na ndị aka ji maka mpụ, mana ndị PDP sị na ọ bu mmegide
N'akwụkwọ onye odeakwụkwọ mgbasaozi ha bụ Kola Ologbondiyan binyere aka, PDP sị ka Buhari nye ohere ka-enyocha mpụ eboro onye bubụ onyeisi ndị DSS bụ Lawal Daura, nke metụtara onye bụbu odeakwụkwọ Naịjirịa bụ Babachir Lawal na nke metụtara Yusuf Usman bụ onyeisi ngalaba na-ahụ maka ịkwụnye ụgwọ ahụike.
PDP sị na Buhari egosibeghi aka eji achụ mpụ na aghụghọ kemgbe ọ banyere ọchịchị.
Mana, onye odeakwụkwụkwọ APC bụ Yekini Nabena gwara ndị ntaakụkọ ụnyaahụ na ndị Naịjirịa nwere ohere ide akwụkwọ ka ngalaba na-ahụ maka mpụ na aghụghọ tinye anya n'ihe banyere onye ọbụla eboro ebubo.
"Ọbụghị eziokwu na Onyeisala na-achụ ndị pati na-anọghi n'ọchịchị mgbe o kwuru okwu maka ndị ga-aga mkpọrọ.  Anyị niile nọ na mba ma maka onye sinetọ bu onye APC na-aza ọnu ya maka mpụ. Mgbe Onyeisiala kwuru maka ịga mkpọrọ ọbughị sọ ndị anọghị n'ọchịchị ka o bu n'uche."
Ndị oyi egwu egbuola ọtụtụ mmadụ na Borno state
Ịbụ ọnụ: Ohaneze adọọla Ipob aka na ntị
Ihe ndị uweojii mere ụmụnwaanyị Ipob na-eme ngagharịiwe
Nwaafọ Igbo na-azọ ọkwa ọchịchị Naịjirịa bụ Kingsley Moghalụ, gwara BBC Igbo na o nwere mkpịsị igodo e ji agbape akụnaụba Naịjirịa.
O kwuru na oge eruola mgbe a ga-akwụsị ịtụkwasị obi n'elu mmanụ agbịdị.
Ọtụtụ ndị mmadụ agbakọtala ọnụ n'okpra square dị n'Enugwu iji mee ngagharị iwe megide ọrịa Prostate Cancer.
Proatate Cancer bụ ajọ ọrịa na-adị n'akpa mamịrị ụmụ nwoke, nke na ọtụtụ mmadụ anwụọla na ya.
Onye chikọbara ngagharị iwe otu "pink blue"ahụ bụ mazị Roncy Chidebe kwuru na ya na ndị otu ya chọrọ ka ụmụ nwoke niile tetanụ ụra, gaa nyochaa onwe ha.
Ndị ọkaikpe ndị kanada sị ndị be ya na-emegbụ ndị Niajịrịa
Mba Kanada etinyela iwu ọhụrụ maka ndị Naịjirịa batara mba ahụ maka ọsọ ndụ.
Iwu a ga-eme ka ọhịa ahụ ịnweta ohere banye Kanada, mana ụfọdụ ụmụ Naịjịrịa si US gbaba Kanada ọsọ ndụ enwetere nkwado ndị ọkaikpe ụfọdụ na mba ahụ.
Ọṅụ juru Amerịka, Kanada na Mekziko obi taa - Iko Mbaụwa 2026
A nwụchiela ndị Russia 13 kpatọsiri aka
Ndị ọkaikpe a kwuru na agwa gọmenti ala ha na-akpasọ ndị Naịjirịa a gbatara ọsọ ndụ be ha jọgbụrụ ụdele ma sịgbuo nkakwụ.
Ọtụtụ ndị Naịjịrịa si ogige oke ala ndị US piofere kanada n'ihe ruru ọnwa iri na asatọ, bụ ebe ha chọrọ enyemaka ikike dịka ndị gbatara ọsọ ndụ.
Ihe kpanitere mbuso ndị ọkaikpe a kpọrọ onwe ha Canadian Association of Refugee Lawyers bụ agwa akpasara otu nwaanyị Naiịjrịa chọrọ iji ọsọ agbalahụ ịbe ugwu nwaanyị na be ha.
Ndị ọrụ okwu ndị gbara ọsọ ndụ dị n'aka bụ  Immigration na Refugee Board (IRB) nke Kanada sị na ya bụ nwaanyị etozughị ịnye akwụkwọ ikike maka na-okwesiri ịgbaga ya bụ ọsọ ndụ na mpaghara ebe ndị ọzọ na Naịjịrịa dịka Ibadan maọbụ Pọtakọtụ.
Ndị otu ikpe mkpegharị IRB kpebiri na ya bụ ikpe bụ ịhe a ga-eji elegara anya na-ikpebị ikpe ndị ọzọ gbasara ndị si Naịjirịa gbata ọsọ ndụ bido ụgbụa gawazịa.
Ndị ọrụ IRB enwebuola ụdị mkpebị a na isi ndị mba China, India nakwa Pakistan.
Ndị otu Canadian Association of Refugee Lawyers na-eche na-iwu a ga-eme ka ihe tawanyega akpụ nye ndị sị Naịjirịa gbata ọsọ ndụ karịa ka ọ dị na mbụ.
Lorne Waldman bụ ọkaikpe na Kanada
Onye ọkaikpe Lorne Waldman gwara ndị ntaakụkọ Reuters na olu sụpịrịsụpịrị na "ya bụ mkpebi ezighiezi maka na ọ ga-eme ka ihe siere ndị ụfọdụ ike karịa ibe ha bụ ndị sị mba ọzọ".
N'ezia, Kanada na ihe na-eme kemgbe afọ 2017 bụ mgbe ndị mmadụ bidoro siwe azụ ụlọ US piobatawa mba ahụ.
Ihe karịrị mmadụ 30,000 epiobatala Kanada kemgbe ahụ dịka akwụkwọ ndị gọmmenti mba ahụ kwuru.
N'ime ndị a, mmadụ 10,000 si Naijirịa nke ndị Kanada nabatara pesentị 33.
Gọọmentị agaghị akwụ ndị NYSC puku naịra 50 ọbụla - Ngige
Ọkaiwu Trump agbarala ya ọnya ogwu
'Anyị agaghị ekwe ka ndị nchekwa Naịjirịa memina anyị'
Akụkọ pụtara ugbua na-ekwu na ndị uweojii nke ọdọ ụgbọelu Murtala Mohammed na Legọs anwụchiela  Jim Iyke bụ omeiheonyonyo.
Dịka ụlọọrụ ntaakụkọ Punch siri kwuo, anwụchiri ya mgbe ọ mara onye ụlọọrụ ọla mgbe ọ na-achọ ị me  ya nyocha.
Ndị nọ ebe ihe mere kwuru na ọ mara nwoke ahụ ọra ebe ọ na-achọ ịnyere ya aka mee ọsịsọ banye n'ụgboelu njem ya tupu ihe a eme.
Ebony Life TV na Sony ebinyeela aka n'akwụkwọ
'Achọrọ m ịtọpụ Enugwu n'agbụ' - Kenneth Okonkwo
Ọnụ na-ekwuchitere ndị ụlọọrụ Dana Air bụ Kingsley Ezenwa kwuru na ihe a mere ma kwuo na atọghapụọla Jim Iyke dịka ọ rịọrọ biko.
Ọnụ na-ekwuchitere  ndị uweojii na ọdọ ụgbọelu bụ Alabi Joseph kwukwara na atọghapụọla ya bụ omeiheonyonyo.
Jim Iyke agaghịzi njem ya n'ihi okwu a.
Onyebụbu gọvanọ Anambara steeti bụ Chukwuemeka Ezeife ekwuola na ihazigharị Naijiria na mpaghara ga-ewelite mpaghara ọwụwa-anyanwụ karịa ịchọ ọkwa onyeisiala.
Okwu Ezeife sochiri oku Igwe Alfred Achebe, Obi Ọnicha kpọrọ ka ahazigharị Naịjirịa ka mpaghara ọbụla gbaba mbọ onwe ha.
Ụlọ omeiwu nta ga-emegharị usoro ntuliaka
Inec akwadola ọnọdụ 119,973 maka ntuliaka 2019
'Anyị anaghị agba akwụkwọ ntuliaka ọkụ'
N'okwu ya, Ezeife sị "Ọ bụrụ na ekewasia anyị nọrọ be anyị, ọ gaghị enwe onye ya na ibe ya ga na-ese, ndị ọbụla a nọrọ be ha dozie be ha."
Ọ gara n'ihu kọwa na "Anyị nweta ọkwa onyeisiala, ọ chịcha pụọ, anyị etiwekwa mkpu. Mana alaghachi azụ n'ebe anyị nọ na mbụ na 1954 bụ na mpaghara(region) oge Okpara na Awolowo na-achị, ọ bụ oge ahụ enweburu ọchịchị na mpaghara ka Naijiria nwere ọganihu, ọ ga-aka anyị mma."
Cheta na Igwe Achebe kwuru mgbe ọ gara ikele gọvanọ na-achị Plateau steeti bụ Simon Lalong na e kwesiri ịhazịagharị Naịjirịa etu ọ ga-adị ka mpaghara niile nwe ike na-enye onwe ya nri, na abụghị ị na-eche ka gọọmentị etiti nye ha.
Ọ sara ajụjụ maka inye onye Igbo ọkwa onyeisiala n'afọ 2023 wee si na udiri ihe ahụ abụghị nke dị mkpa.
Igwe Achebe sị na-ekwesịghị ịna ekwu okwu ma onye ga-abu onyeisiala ọ bu onye Igbo, onye Hausa maọbu onye Yoruba, makana ihe kachasị mkpa bụ i hụ na onye banyere n'ọkwa ga-eme onye ka ibe ya.
"Ekweghị m na atụmatụ onyeisiala Igbo, Yoruba maọbụ Hausa. Ọ na-ada ka ihe nkewa; makana ihe anyị chọrọ bụ onyeisiala ndị Naịjirịa họpụtara ka ọ rụọrụ anyi niile ọrụ."
Igwe Achebe sị na ekwesiri ịkewa Naịjirịa n'udi ndị Briten si kewa ya mgbe ha na-achị Naịjirịa.
Ịha mmiri ọ bụ ihe na-eme n'ezie n'ala Igbo?
Ụmụaka abụọ anwụọla n'Ebonyi maka kerosene adigboroja
Ihe ị kwesiri ịma maka okpueze ala Igbo
Igbo na nhazigharị obodo Naịjirịa
Ndịgbo na ndị agbụrụ ọzọ zukọrọ n'Awka ịkpa maka "restructuring"
Okwu ihazigharị Naijiria nke a kpọrọ 'restructuring' bụ ude na-ede na Naịjirịa kemgbe oge gara aga kpatara na ụfọdụ ndị mmadụ etinyela ọnụ ịchọ ya bụ ihe.
Mana kedụ ihe 'Restructuring' pụtara nhazigharị n'asụsụ Igbo a na-ekwu maka ya?
Ọkammụta Uche Aja kọwara BBC Igbo n'ekwentị na ọ bụ iwere ike dị n'etiti nye mpaghara dị ịche iche ka ha nwe ike chịa onwe ha ma nwe ikikere ịhazị mpaghara ha.
Onyeisiala Naịjirịa dị Igbo nso karịa 'restructuring'- Osita Okechukwu
Ihe Obi Onicha kwuru maka 'restructuring'
O kwuru na nke apụtaghị n'obodo ga-ekewa kama na ọ ga-enye ohere mpaghara ọbụla igbo mkpa dịrị ha onwe ha.
N'ọnụ ya, "Nhazi obodo etu a bụ ihe ga-azọpụta Naịjirịa n'ọnọdụ a ọ dị"
Ndị tinyere ọnụ n'okwu a
Nke mere nso nso a bụ na Obi na-achị Ọnịcha bụ Igwe Alfred Achebe kwuru na ya bụ nhazigharị obodo dị mkpa.
O kwuru na nke a ga-aka baa uru n'ihi na mpaghara niile kwesiri ị nwe  ike ị nye onwe ha nrị n'adaberehe n'enyemaka gọọmentị etiti.
Gụọ ihe o kwuru n'uju ebe a.
Mazi Dozie Ikedife ekwughi ma o kwenyere na ya bụ nhazigharị, mana o kwuru na a ga-agba mbọ kọwaa ya bụ okwu ọfụma tup o kwenye na ya.
Gee ihe onyonyo a ka ịhụ ihe o kwuru n'uju.
Nnia Nwodo malitere dịka onye ndu nke itoolu (9) ndị Ohaneze Ndigbo n'afọ 2017
Ọ  bụghị taa ka ike nọ n'azụ ya bụ na ọ bụghị taa ka otu ohaneze ndị Igbo na-achọ ya bụ nhazi akpọrọ 'Restructuring'
N'uche ha, ọ ga-enye ohere ka ndị mmadụ jiri ọnatarachi dị ha n'ime were rụpụta ihe ndị ga-abara ha uru.
Ha kwenyekwara na ọ ga-enyeaka belata mmegbu a na-emegbu ndịIgbo na Naịjirịa.
Gụọ ihe ha kwuru ebe a Ohaneze asaala Ipob
Chukwuemeka Ezeife,onye Igbo-Ukwu bụbu gọvanọ na Anambara Steeti bụ otu n'ime ndị kwadoro 'restructuring'
Onyebụbu gọvanọ Anambara steeti bụ Chukwuemeka Ezeife sonyere kwado ihazigharị Naijiria na mpaghara.
Ezeife sịrị na ọ ga-ewelite mpaghara ọwụwa-anyanwụ ma weghachie ya etu ọ dị tupu afọ 1954 oge mpaghara ọbụla na-agbara onwe ha mbọ.
Onye ndọrọndọrọ ọchịchị chịburu Naịjirịa dịka osote onyeisiala kwuru na oge eruwo a ga-eji hazị obodo Naịjirịa n'ụzọ mpaghara dị icheiche.
O kwuru na ihe nhazi ga-ebute bụ ọchịchị ziri ezi ga-emekwa ka udo dị na Naịjirịa pụta ọfụma maka na ndị mpaghara ọbụla ga-enwe okwu n'ihe gbasara obodo ha.
O ji kwa ohere ahụ kwuo na gọọmentị kwesiri ị sepu aka n'ihe gbasara akụnaụba obodo.
Ịha mmiri ọ bụ ihe na-eme n'ezie n'ala Igbo?
Ụmụaka abụọ anwụọla n'Ebonyi maka kerosene adigboroja
Ihe ị kwesiri ịma maka okpueze ala Igbo
Ezinaulo Peter na Amuche Ejiofor agwaala BBC Igbo etu ndị agbata obi ma ndị ulo ha ụfọdụ gbawara ha obi maka amụghị nwa ruo afọ asaa.
Odoziaku Amuche kwuru na otu nwunye di ya kọrọ ya ezigbo ọnụ n'ọnwa Eprelu 2017.
Ọ dị ime n'ọnwa May nke afọ ahụ.
Ha kwuru na Chukwu nyere ha ụmụ ejima nwoke anọ n'otu ọmụmụ.
Ha kpekwara ndị nọ n'ọnọdụ a ekpere puru iche,
Otu nwata dị afọ 11 anwụọla oge otu ụlọụka akpọrọ St. Paul Catholic Church, Ugolo dị n'obodo Okpe n'ime Delta steeti dara ebe a na-eme ekpere n'ụtụtụ taa.
Ihe mberede a mere n'elekere itoolu nke ụtụtụ a ka ndị mmadụ nọ n'ime ụlọụka ahụ na-ekpe ekpere.
Anyị dọpụtara ụfọdụ mmadụ ebe ụlọ ha dagidere ha- Waziri
Ụmụaka isii adabala n'ime olulu nsi
Onyeisi ndị uweojii nke steeti ahụ bụ Mohammed Mustapha gwara BBC Igbo na ụlọụka kara ezigbo nka nakwa na ha eburola ndị pụtara na ndụ n'ihe mberede a gawa ụlọọgwụ.
O kwuru na ugbua ọnaghị enwe ike ikwu ihe mere ụlọ a jiri daa, mana ọ na-eche na ọ bụ maka oteela ha lụrụ ụlọụka a.
N'ọnụ okwu ya: "Ụlọụka a dị afọ 100. Ọ bụ ụlọụka a lụrụ oge ndị ọcha na-achị ala anyị. Ihe a bụ ihe m che mere ka ụlọụka daa mana anyị ka na-eleba anya na mberede a.
Onyeisi ndị sineti Naijirịa bụ Bukola Saraki etinyela ọnụ zigara ndị ihe mberede metụtara ozi itiakab'obi site n'akara soshal midia ya taa.
N'ime ozi ahụ o gwara aka n'achị Delta steeti bụ Ifeanyi Okowa ha dibe ma kwu kwa na ya jisike enweta enyemaka ebe ha nọ
N'ọnụ "anyị ga-agba mbọ ị hụ na ndị ji ndị ha pụta n'ihe a ga-enweta ọgwụgwọ kwesiri ha".
AMVCA 2018: Lee etu ndị Igbo si pụta n'ọgbọ
Lee ka e si eri ji ọhụrụ n'Alaigbo
Ebuka n'uwe ya esunyela ọkụ na soshal midia ọzọ
Ngalaba na-ahụ maka egwuregwu bọolụ na Africa amapụla ndị ọgbabọọlụ Naịjirịa abụọ n'isonye n'asọmpị nke U-17 a ga agba na Niamey maka afọ ha dị karịrị iri na asaa.
Naijiria na BurkinaFaso ga-asọmpị echi n'elekere anọ iji mata onye ga-etozu ị ga asọmpị AFCON.
Otu mmadụ anwụọla mmadụ anọ meruru ahụ ebe ụfọdụ ka tọrọ n'okpuru ụlọụka dasara ndị mmadụ ebe ha na-aka ụka ụtụtụ na Deta steeti.
Onyeisi ụlọomeiwu ukwu Bukola Sararki ekwuola na ya ga-enyeaka chọpụta ma gwọọ ndị pụtara n'ihe a.
Onyeisiala Muhammadu Buhari na ndị Naịjirịa na mba China enweela nzụkọ na mkparịta ụka ụnya ahụ dịka ọ gara mba ahụ.
Na nzụkọ ahụ o kwuru na ụjọ anaghị atụ ya gbasara ntuliaka kwụọtọ na 2019 maka na ọ bụ ihe oji banye ọchịchị .
Ihe karịrị mmadụ puku iri emela ngagharị iwe n'ihi oge ezumike nka na mba Rọshịa.
Gọọmentị mba ahụ na-akwado ịme oge ezumike nka afọ iri isii n'atọ maka  ụmụnwaanyị na afọ iri iss n'ise maka ụmụnwoke.
AMVCA kpọpụtara ndị ụlọ fiim ụnyaahụ
Ndị ihe nkiri si Naijirịa na mba ndị ọzọ n'Afrịka gbakọrọ na Legọs unyaahụ maka emume akpọrọ Africa Magic Viewers Choice Awards.
Emume nke afọ a bụ nke isii kemgbe ebidoro ịtụ ndị ihe nkiri ugo site na atụmatụ a.
Ndi ihe nkiri zuru ka emee na ya bụ emume ebe ndị tụrụ ugo dika Adekola Odunlade, Omotola Jolade, Nyce Wanueri na ndị ọzọ.
Aka m adịghị ya! - Rotimi Amaechi
Rotimi Amaechi bụ onye chiburu Rivers steet kwuru na ọbụghị eziokwu na ọ họpụtara onye ga-azọ ọkwa gọvanọ n'APC n'ime Rivers Steeti.
Akụkọ na-ekwu na ọ họpụtara Tonye Cole bụ onye ojiegoachọego ama ama, mana Amaechi kwuru na ọ bụ ndị iro na-ekesa akụkọ a.
Boko Haram egbughi ndị otu anyị -Naịagha Naịjirịa
Lee ka e si eri ji ọhụrụ n'Alaigbo
Nd agha Naịjirịa agọọla ebubo
Ndịagha Naịjirịa na-ekwu na akụkọ ndị ntaakụkọ AFP dere na ndị Boko Haram gbagburu ndị agha Naịjirịa n'ụbọchị ole ole gara aga abụghị eziokwu.
Ndị agha kwuru na ọ bụ ndị otu ha gbagburu ọtụtụ n'ime ndị agha Boko Haram.
AFP dere na ndị Boko wakporo ndịagha Naịjirịa n'obodo Zari n'ime Borno steeti, nakwa gbuo ndị agha ruru iri atọ.
US esepụọla aka enyemaka na Palistine
Na mba ofesi, goomentị Amerika ekwuola na ha ga-akwụsị ịnye ego enyemaka ha na-enye ndị Palistine.
Amerika kwuru na ha ga-akwụsị ịkwụ ego a ruru nde dọla narị atọ makana Palistine ka na-anabata ọtụtụ ndị agha iyi egwu n'ala ha.
Gee akụkọ anyị n'ụtụtụ a
A ka na-arụ ọrụ n'ọdọ ụgbọelu nke Enugwu
Gọvanọ ndị si mpaghara ọwụwa-anyanwụ Naịjirịa na-akwa arịrị maka ọnọdụ ọdọ ụgbọelu Akanu Ibiam dị n'enugwu nọ na ya ugbua.
N'ọgbakọ ha mere n'ụbọchị abụọ nke ọnwa Septemba 2018, ha kelere gọọmentị etiti maka itinyebụ ya aka, ma kpọkuo mịnịsta na-ahụ maka ụgbọelu ka ha bịa lee ọdọ ụgbọelu ahụ anya ma mezie ihe ndị e kwesịrị imezi na ya.
Ihe ihere ji kwesị ime ndi omeiwu Igbo: Chekwas Okorie
Bọjetị 2018: 'Buhari chọro iji ihe a ghọgbuo ndị Igbo'
Gịnị mere Jim Iyke ji ewu na soshal midia?
Onye nọ n'isi oche nzukọ ndị gọvanọ mpaghara ọwụwa anyanwụ bụ Davịd Umahi, bụkwa aka na-achị Ebonyi steeti, kwuru ihe a mgbe ọ na-agwa ndị ntaakụkọ ihe pụtara na nzukọ a ha mere.
Umahi sị na ọ dị mkpa ka e mezie ebe a na-anabata ngwaahịa na ya bu ọdọ ụgbọelu.
Ọdọ ụgbọelu nke Enugwu so na ọdọ ụgbọelu nke ụgbọelu si mba ofesi na-ada, mana o nwebeghi ọtụtụ ihe o kwesiri inwe, dịka ọkụ okporo ya, nke ga-eme ka ụgbọelu daa n'abalị.
Na bọọjetị nke 2018, a mapụtara nde naịra narị ise maka ọrụ ọdọ ụgbọelu a.
Cheta na omeiwu Ike Ekweremadu, bụ osote onyeisi ndịomeiwu ukwu Naịjirịa na ndị omeiwu ọzọ si ọwụwa-anyanwụ, tinyere ọnụ n'ebubo onyeisiala Muhammadu Buhari boro ndị omeiwu na ha chabiri ego e kwesịrị iji rụọ ọrụ n'akwa Naịja nke abụọ, ọdọ ụgbọelu dị n'Enugwu, ụzọ Benin-Ọre nakwa ọtụtụ ọru ndị ọzọ ga-abara ndị Naịjirịa uru ma were ego tinye n'ebe ọzọ.
Na nkọwa ya, Ekweremadu kwuru na uche ya na nke ndịomeiwu si ọwụwa-anyanwụ Naịjirịa dị n'ọdọ ụgbọelu Enugwu so n'ọrụ dị icheiche ndịomeiwu chabiri ego ya.
Ekweremadu kwuru na ọ bụ na ngalaba omeiwu a na-akpọ "committee" n'asụsụ Bekee ka nchabi a mere, ma kwuo na ndị Kọmiti o metụtara gaha agwa ọha ihe mere na etu o siri mee.
CAF amapụla ndị ọgba bọọlụ abụọ mba Naịjirịa
Ụlọuka Katọlik adagbuola nwata na Delta steeti
Boko Haram egbughi ndị otu anyị -Ndịagha Naịjirịa
Nwoke na-eche ibe ya ọjị
N'omenaala Igbo, nwoke na nwaanyị ahaghị aha n'anya.
A na-agbado ụkwụ ma mmadụ abụ nwoke maọbụ nwaanyị n'ike ọrụ maọbụ oke dịrị onye.
Ihe ị kwesiri ịma maka okpueze ala Igbo
Ihe asaa nwoke Igbo chọrọ na nwaanyị ọ ga-alụ
Ihe iri agboghọ ugbua chọrọ na nwoke ga-alụ ya
Nwoke a ga-azanwu aha nna nwunye ya n'ala Igbo?
Ụmụnwoke n'agbanyeghị ma ha abụ nwata, karịrị nwaanyị n'ọkwa na ngụkọ dịka omenaala Igbo si dịrị.
Ya mere, o nwere ọrụ maọbụ ohere a mabidoro na nwaanyị enweghị ikike ya nke bụ na nwaanyị nupuru isi n'ihe ndị a 'mere arụ'.
Lee ụfọdụ n'ime ihe ndị nwaanyị anaghị eme:
1.Nwaanyị anaghị arị maọbụ ete nkwụ
Nwaanyị anaghị arị nkwụ n'ala Igbo
N'ala Igbo, nwaanyị anaghị arị elu nkwụ, elu ọjị maọbụ ọjịị.
Ngawuchu kwuru na nwaanyị anaghị arị nkwụ n'ihi na nwaanyị esighị ike.
"O nwere ike rịa elu nkwụ, hụ agwọ, egwu ejide ya, ọ daa n'elu."
N'okwu ọkammụta asụsụ Igbo na Mahadum Legọs (University of Lagos) bụ Chigozie Nnabuihe, ọ bụ iji chekwa ugwu nwaanyị.
Nnabuihe kọwara na oge gboo, nwaanyị anaghị eyi akwa na-awachi ahụ nwaanyị nke mere na ọ rịa elu, onye nọ n'ala ga-ahụ ọtọ ya.
2. Nwaanyị anaghị eketa ala obi
Nwaanyị nwere ike inweta ebe ịkọ ubi mana ọ gaghị enwe ikike ire ya maọbụ nye onye ọzọ
N'ala Igbo, nwaanyị anaghị eketa ala obi.
Nkwenye Ndigbo dịka otu okenye, Chukwudi Nganwuchu, siri kọwa bụ na nwaanyị nwere oke naanị na be di ya.
Mana n'ezie, nwaanyị anaghị enweta oke na be di ya ma ọ bụrụ na ọ mụtaghị nwa nwoke.
O nwere ike e nye nwaanyị ebe ịkọ ọrụụgbo mana ọ bụghị nke ya n'ezie n'ihi na onweghị ikike ire ya maọbụ inye ya onye ọzọ.
3. Nwaanyị anaghị edu ụmụnwoke, ọ naghị aga agha
Nwoke ka ọ dịrị iga agha n'ala Igbo
Nwaanyị anaghị edu ụmụnwoke n'ọgbakọ maọbụ n'agha.
Na nkọwa ya, Ọkammụta Nnabuhe sị "O bụ nwoke ka ọ dịrị ichekwa ezinaụlọ ya. Ọ bụ ụmụnwoke ka ọ dịrị ichekwa obodo."
4. Nwaanyị anaghị awa ọjị
Nwaanyị anaghị awa ọjị ebe nwoke nọ.
Ọ bụ naanị oge ụmụnwaanyị gbakọrọ naanị ha ka onye kachasị okenye n'ime ha nwere ike ịwa ọjị mana ọgaghị agọ ya agọ.
Dịka Nnabuihe kwuru, ihe kpatara na nwaanyị anaghị agọ ọjị bụ na ọjị bụ ihe dị nsọ, nwaanyị nwere oge ọ na-anọ na nso; ọ ga-emerụ ọjị.
5. Nwaanyị anaghị ekenye nwa di
Nwanyị anaghị anọ ebe a na-ekwu akụ nwaanyị ọ masị ya, ya bụrụ na di ya anwụọla.
Nnabụihe sị "Ọ bụ iji gosi na ọbụghị anụmanụ ka a na-azụ, ọ bụ mmadụ ka a na-alụrụ. Ọ bụ anụmanụ na-anọ ebe a na-ekwe ya ọnụ."
6. Nwaanyị anaghị ata eke ọkụkụ
Nwaanyị ekwesighị iri eke ọkụkọ dịka omenaala Igbo siri dị
Otu okenye aha ya bụ Chukwudi Nganwuchu gwara BBC Igbo na ihe mere ndị gboo jiri machie nwaanyị ịta eke ọkụkọ bụ na e nwere nkwenye na eke ọkụkọ na-atọ ụtọ ebe ọ dị ukwu nke na 'nwaanyị tara ya ga-ebido gbawa n'ezi.'
Nnabuihe kwuru sị, "Eke ọkụkọ bụ nke nwoke. Akpụrụotule bụ nke ya, isi ya nke diọkpara. Ada nwe ukwu ya. agba dịkwara ada."
7. Nwaanyị nọ na nsọ anaghị esiri onye chiri echichi n'ala Igbo, nri.
Ọ bụrụgodu na di ya bụ onye chiri ọzọ, ọ gaghị eri nri nwaanyị ma ọ nọrọ na nsọ.
Nnabụihe sị, "Onye chiri echichi bụ onye dị nsọ. Ọ bụrụ na o rie nri nwaanyị nọ na nsọ o merụọ nsọ ya."
8. Nwaanyị anaghị alụ nwoke
Nwaanyị enweghị ike lụọ nwoke etu nwoke si aga alụ nwaanyị.
9. N'ekele, nwaanyị anaghị eri aka atọ
N'ekele, nwaanyị anaghị ana aka
Nwaanyị anaghị eri aka atọ maọbụ kwuo 'Igbo kwenu', 'Ndigbo mmammanụ o'.
"Nwaanyị nwere ike ikwu, "Ndị di m ekele m ụnụ o!'"
"Ọ bụghị nwoke niile na-ana aka atọ. Ọ bụ nwaanyị chie elu chie ala, onweghị ike ana aka atọ, abụọ maọbụ otu."
10.  Nwaanyị anaghị aṅụ ike nkwụ
Nwaanyị anaghị aṅụ ike nkwu
Agaghị agụchali ihe nwaanyị agaghị emenwu n'ala Igbo mana ọ dị mkpa ma ị mara na ihe ị na-eleda anya na ọbụghị ihe bụ nso: Nwaanyị ekwesịghị ịnụ ike nkwụ n'omenala Igbo.
Nnabuihe sị, "Ọ bụ ihe na-enye nwoke ike ọ ga-eji rụọ ọrụ dịrị ya."
Na nkọwa ya, o kwuru na ọbụghị mmegbu kpatara ndị gboo ji nwee iwu ndị a niile kama na onye ọbụla ma nwoke, nwaanyị na ụmụaka nwere ọrụ ya n'ala Igbo.
Akụkọ dị mkpa taa: China chọrọ inye Naịjirịa $60b
Unu egela Ipob ntị - Ndị ọrụ nchekwa
'Ihe mere anyị ji kwe ka Davido gaa njem'
Salisu Yusuf kpọ ndị Super Eagles na-agba n'ụlọ gaa asọmpi CHAN n'afọ 2017 ebe ha ruru agba ngwụcha
Ngalaba na-ahụ maka egwuregwu bọolụ na Naịjirịa bụ Nigerian Football Federation (NFF) dara Salisu Yusuf nha $5000 ka a chọpụtara na ọ na-ana aka azụ n'isi ndị ọgba bọọlụ.
NFF nyere iwu sị ka Yusuf sepụ aka n'ihe niile gbasara egwuregwu bọọlụ n'ime otu afọ.
Na-erughị ọnwa ole na ole gara aga, BBC African Eye wepụtara ihe nkiri otu onye ntaakụkọ Ghana bụ Anas Arameyaw Anas, sere na nzuzo gosiri ka Yusuf na-ana 'onyinye' puku dọla ($1000), iji hụ na ọ kpọrọla ụfọdụ ndị ọgba bọọlụ gaa asọmpi mpaghara Afrịka nke 2017.
Ihe onyonyo egosila onye nchịkọta bọọlụ Naịjirịa ka ọ naara ego
Onye nchịkọta bọọlụ Salisu Yusuf dịka ọ na-anara ego
NFF kwuru na Yusuf ji anya ọcha ya nara ego ahụ; na  omume ya mechuru ngalaba ha ihu makana o kwesịrị ịkpazi agwa ọfụma, ọkachasị maka aka o binyere n'akwụkwọ usoro akparamagwa nke dị n'akwụkwọ nkwenye e ji wee ya n'ọrụ.
Ha kwukwara na mmadụ abụọ e ji megharịa ya anya na a chọrọ ka ọ họrọ bụ Osas Okoro na Rabiu Ali, gaara esonyekwa ndị otu ha gaa ya bụ asọmpi n'agbanyeghi ego ahụ Yusuf narala, maka "ọnatarachi na ịgba ọfụma ha".
N'akwụkwọ ndepụta ha wepụtara, NFF kwuru na ọ ga-akwụ nha puku dọla ise a dara ya tupu ọnwa atọ agachaa.
Colins Udoh bụbu ọnụ na-ekwuchitere ndị Super Eagles tinyere ọnụ n'okwu a na Twitter.
China chọrọ inye Naịjirịa $60b
Unu egela Ipob ntị - Ndị ọrụ nchekwa
Lee ihe iri bụ arụ ma nwaanyị Igbo mee ya
Onye chọrọ ịzọ ọchịchị n'APC ga-akwụ nde 45
Ndị nkwado onyeisi ndị Shiite bụ Ibrahim Elzakzaky pụtara n'igwe n'okporoụzọ Abuja taa, na-akpọ oku ka atọhapụ ya dịka ha na-echeta ụbọchị otu puku ọ nọọrọla n'ọnya ndị DSS.
Anwụchiri Elzakzaky kamgbe afọ 2015 dịka eboro ya ebubo na ogburu ndị agha bụ nke ikpe ya ga-abụ ọnwụ.
El-Zakzaky: Ihe mere ndị Shi'ite jiri gbuo onye uweojii na Kadụna
Ọ bụghị Alaọmajiji mere n'Abuja - FEMA
Ụlọọrụ gbatagbata nke Abụja bụ FEMA akatọọla akụkọ na-ekwu na alaọmajijiji mere n'Abuja.
FEMA kwuru na ọ bụghị alaọmajijiji kama na ọ bụ mgbawa okwute nakwa ọrụ ndị na-egwupụta ihe n'ala kpatara nke a.
Onye ụkọchukwu a onwere ọdaeshi?
Otu ụkọchukwu akpọrọ David Chidiebere kwuru na ya gbanahụrụ ọnwụ mgbe ndị ojiegbe wakporo ụgbọala ya ma wụkwasị ya egbe mana mgbọ egbe atụghị ya n'ahụ.
Ọnụ na-ekwuru ndị uweojii n'Anambra steeti bụ Haruna Mohammed sị na Chidiebere gwara ya na nke a mere n'ụzọ si Udi gawa Enugwu.
Onyeisi ụlọọrụ ụgbọelu mba Briten arịọla ndị na-eji ụgbọelu ha eme njem mgbaghara maka mwakpo ndị na-eji igwe Kọmputa ezuohi mere ụlọọrụ ahụ bụ nke metụtara ọbaego ndị ahụ.
Otu egwuregwu Manchester United akwụsịla mkparịta ụka maka ọdịnihu ha na onye otu ha bụ Paul Pogba kwuo na odochaghị anya ma nwamadị ahụ ọ ka chọrọ ịgbara ha bọọlụ.
Cheta na akụkọ na-ekwu na Pogba nwereike ị hapụ Manchester United gawa Barcelona n'ọnwa Jenụwarị nke afọ na-abịa abịa.
Ndị ndọrọndọrọ ọchịchị na-anọghị na gọomentị ekwuputala ụjọ ha na 2019 agaghị aga n'ụzọ ziri ezi etu o kwesịrị.
Ụjọ ha bụ na Onyeisiala Muhammadu Buhari jụrụ ikwenye ka a gbanwee iwu ntuliaka nke 2019, dịka ha na-ekwu ka ndị ụlọomeiwu etiti gbaa mbọ kuziere ndị Naịjirịa ihe gbasara iwu a.
Ọkaiwu a ma ama na Naịjirịa bụ Femi Falana ekwuola na nhazighari e mere SARS agaghị egbo nsogbu ọrụ ndị uweojii na nchekwa Naijiria.
Falana, onye kwuru na mkparịtaụka o nwere na Channels TV ụnyaahụ ka e nwee ndị uweojii nke steeti sịrị na o nweghị mba a na-enwe naanị ndị uweojii etiti.
Gụọ akụkọ a n'uju ebe a:
'#FSARS asaghị nsogbu ịhazịgharị ọrụ nchekwa ndị uweojii'
Ndị obodo Idlib na-eji akụrụngwa awarawa ekpuchi imi ka ha na-atụ anya mwakpo kemịkal a
Amerịka ekwuola na ha nwere ọtụtụ ihe akaebe doro anya na-egosi na gọomentị Syria na-akwado ịtụpụta ngwaagha kemịkal n'obodo Idlib.
Serena Williams gosiri na ọ kajara akaja dịka ọ pịapụrụ Anastija Sevastova n'ọkara-Ikpeazụ nke asọmpi US Open.
Serena ga-ezute Naomi Osaka n'agba ikpeazụ, ebe ọ ga-abụ o merie, o rite nzere 'Grand Slam' nke iri abụọ na anọ ya.
Eunice Atuejide na-azọ ọkwa onyeisiala na 2019 apụtala ịkọwa ọnọdụ ya gbasara okwu 'Feminist' o kwuru wuru ewu na soshal midia.
Ọgbakọ ndị Naịjirịa na China
Ụmụ Naịjirịa agala n'elu soshal midia ikwupụta ebumnobi ha nye onyeisiala Muhammadu Buhari maka ego o bitere na mba China dịka o mere njem gaa ebe ahụ n'izuụka a.
Buhari gara China maka ọgbakọ mmekọrita China na mpaghara Afrịka nke a kpọrọ 2018 China Beijing Summit of the Forum on Africa-China Cooperation na Bekee.
Buhari bitere ego ruru nde dọla 328 n'aka ndị China mana ụmụ Naịjirịa anabataghị ya.
Onyeisiala Buhari ekelela onyeisiala China
Kedụ ihe Afrịka ji agbaga China?
Africa Free Trade Agreement: Ihe ise ị kwesiri ịmata
N'elu Twitter, ha mapụtara n'ike na ebube na-agwa Buhari etu ọ dị ha n'obi.
Idama mere mgbakọ na mwepụ banyere ya bụ ego ma kwuo na ihe ọ pụtara bụ na ndị Naịjirịa niile ji China ụgwọ puku naịra iri na ise (15,000) na otu na otu.
N'akụkụ nke ya, Olanrewaju Olumoh kwuru na ụgwọ Naịjirịa ji akarịala akarị gụnyere ego nke a o bitere ọhụrụ.
Abrahama MUFC na-ajụ etu Naịjirịa ga-esi kwughachi ego niile ha na-ebite China ka China ghara ịbịa were ala Naịjirịa na nkwughachi.
Darius kwuru na ntọala a Buhari tọrọ abụghị nke ọma ya ebe Crowned Emmanuel na-ekpe ekpere ka Buhari nọrọ ndụ ka a kwụsịa ụgwọ niile a.
Mana Mayowa Adeleye na-ajụ ka a kọwara ya etu gọomenti Buhari bụ ndị kwekọrịtara ka e kee ego Abacha zuru bụ nde dọla 322 mechara gaa bite nde dọla 328 na China.
Ụfọdụ kwadoro ihe Buhari mere
Agbanyeghị nkatọ niile ahụ, ụfọdụ na-ekwukwa na ihe onyeisiala mere bụ maka ọdịmma obodo.
Comrade Abubakar kwuru na ego ndị China dị ọnụala ịkwụghachi, ma kwuo ka Naịjirịa gaa n'ihu bite iji kwalite obodo.
N'akụkụ nke ya, Yaqoob Qaseem kwuru na ọ ga-abụ ezi njehie ma ụmụ Naịjirịa wepụ Buhari na ntuliaka 2019 maka na ya nwere ntụkwasị obi ebe ọ nụ.
Onyeisiala Buhari kwuru na ego ahụ e bitere China bụ iji kwalite ngalaba teknụzụ Naịjirịa.
Mana egwu na-atụ ụmụ Naịjirịa na ọ bụrụ na a kwụghachighị ego ahụ, China ga-abịa were ọtụtụ akụnaụba Naịjirịa dịka nke ha etu ha si eme na Zambia ugbua.
Kama onyeisiala agwala ha nwee olileanya na ntụkwasịobi na azụmahịa ha ji ego ahụ eme ga ebido ritewe elele.
Ụlọikpe atụọla ndị Boko Haram 113 mkpọrọ
Gịnị ka ị kwesiri ima tupu ị nabata onye odibo
N'okwu gọọmentị na-achị ugbua kwuru na ọkụ latrik ga na-enwu kwa mgbe ma ọ bụrụ na-atụnyere onyeisiala Buhari n'afọ 2019.
BBC Igbo jụrụ onyeisi mgbasa ozi Enugu Electricity Distribution Company bụ Emeka Ezeh ajụjụ gbasara nke a. O kwuru na ọbụghị naanị ihe a na-ekweta na nkwa kama na ọ bụ site n'ịrụ ọrụ so ya n'azụ.
Ọ kwuru na ihe gbasara ọkụ latrik ekwesighi ịbụ ihe eji achụnta vootu dịka gọọmentị nakwa ndị ndọrọ ndọrọ ọchịchị ji ya eme ugbua.
Ezeh gara n'ihu kwuo na gọọmentị anaghị emezu nkwa ha kwerela n'isi ọkụ latrik kamgbe ha bara ọchịchị.
One na-ere foto Buhari na ọkọlọtọ APC
Onyeisiala Muhammadu Buhari nwetara nkwado otu pati ya Bụ APC ịzọ ọkwa onyeisiala ọzọ na ntuliaka 2019
Otu APC kwuru na amụma ụlọọrụ abụọ ndị nke sị mba Briten pụta na-ebu bụ amụma ụgha nke enweghị eziokwu dị ya.
Ngalaba nchọpụta nke ụlọọrụ akụkọ Economist a kpọrọ 'The Economist Intelligence Unit, ' na bekee, kwụrụ na APC agaghị emeri na ntuliaka 2019, ebe HSBC buru amụma na akụnaụba Naijiria ga-akụ afọ n'ala ma ọ bụrụ na onyeisiala Nigeria bụ Muhammadụ Buhari merie na ntuliaka 2019.
Ntorobịa Naịjirịa amaala Buhari aka
N'ozi  nke odeakwụkwọ mgbasaozi otu ahụ bụ Yekini Nabena binyere aka, APC gwara ụmụ Naijiria ka ha ghara ịkpọ ozi ahụ si n'aka ụlọọrụ abụọ a okwu dịka ha kwuru na ọ bụ ụdị amụma ụgha a na-amabu nke na anaghị emezu.
"Anyị ga-echeta na  a maburu amụma na Naijiria ga-ekposa n'afọ 2015, ebe agburu dị iche iche ga agawara onwe ha.
Nke a bụ afọ anọ ya ha buru amụma ụgha ahụ, kama Naijiria ikposa, ọ na-esiwanye ike dịka onyeisiala Buhari na-agba mbọ ijikọ obodo anyị ọnụ."
Ha gara n'ihu kwuo na ọ na-agba pati ha gharịị ihe mere n'ụlọọrụ abụọ ahụ ahụghị ihe ọma niile ọchịchị APC merela na-ibua agha megide nrụrụaka, ọrụ mmepe na ibụ agha megide iyi-egwu.
APC rụtụrụ aka na ego niile EFCC nwenitara n'aka ndị zuru ego Naijiria, mgbalite ego JAMB nakwa ụlọọrụ na-anata ụtụisi.
Pati ahụ kwuru na kama ịja ọchịchị APC ike maa sonye na mgbasa ozi ka anata ndị buru ego ha ji, na ụlọọrụ abụọ na-akọ nke abụghị ya.
Achịcha Bekee: A ga-ebuli ọnụ ego ya?
Beverly Osu o mere ihe ọjọọ iyi uwe ndị Katọlik?
George Weah emeela ihe o jiri bụrụ dike
Onye bụ Charles Ogbu m ga-eji saa ya okwu? - Femi Adesina
Juventus ji nde paụnd 99.2 zụta Ronaldo
Nwa Pọtụgaal bụ Ronaldo agaala na mba Itali malite igosi ike ya ebe o nyere goolu mbụ ya na Serie A taa n'asọmpi Juventus na Sassuolo gbara.
O nyere goolu mbụ ahụ na nkeji iri ise wee tụkwasịkwa ọzọ ka nkeji iri na ise gachara.
Sassuolo mechara nye otu goolu n'oge a gbakwụnyere mana Juventus meriri ọkpụ abụọ a satara otu.
Ronaldo adịla njikere ịgafe Juventus
Ronaldo chọrọ ịzọ mma ihu ya
Ị ma ihe Ronaldo jiri chịrị ọgbọ ugbua?
Mmeri a bụ nke anọ Juventus na-enweta n'asọmpi anọ ha gbarala ka afọ a malitere.
Ronaldo anọọla n'ama egwuregwu nkeji 320 tupu o nye goolu mbụ ya kamgbe e jiri ego nde paụnd 99.2 wee webata ya n'otu Juventus ahụ.
Tupu a gbaa asọmpi ahụ, onye nkuzi Juventus bụ Massimilliano Allegri, kwuru na ọ naghị eche ya na Ronaldo enyebeghi goolu agbanyeghi na ọ nwaala ihe ruru ugboro 23 n'ime asọmpi atọ ha gbarala.
N'okwu ya; "Anaghị m ele anya ka Ronaldo mee karịa ihe o mere n'asọmpi atọ gara aga.
"Ana m eche na echi nwereike ịbụ ụbọchị ya."
Ronaldo nyere goolu 44 n'otu Real Madrid n'agba asọmpi gara aga, gụnyere 15 o nyeburu n'asọmpi Champions League n'ụzọ inweta nturugo nke atọ n'otu ahịrị.
Juventus na-achọzị ụzọ ibu iko Champions League nke ha na-enwetabeghi n'ihe ruru 20.
Ihe mbere okporoụzọ n'Awgu atala isi mmadụ anọ
Kedụ ihe i hụrụ na nrọ n'abalị pụtara?
Kedụ ebe Kemi Adeosun nọ ugbua?
Ndị ụlọọrụ na-ahụ maka ụtụ isi n'ụzọ dị icheiche n'ala Naịjirịa apụtala ị kọwa etu ndị mmadụ ga-esi gbakọ ụgwọ ụtụisi.
Ha kọwakwara etu ya bụ ụtụ isi siri baa uru nakwa ihe ị ga-eme ma ọ bụrụ na akwụkwọ ụtụ isi gị ezughi oke.
Ihe onyonyo a gosikwara ihe dị iche n'etiti onye na-eri ụgwọ ọnwa nakwa onye na-azụ ahịa nọrọ onwe ya.
Ọrụ si n'aka: Jessica Nwankwo
Ọbụghị ihe na-agbagwoju anya na ihe ọbụla Chimamanda Ngozi Adichie kwuru bụ ihe ndị mmadụ, n'ụwa niile, na-enyocha enyocha.
Nke a mere ka ihe o kwuru okwu banyere ịkwụ ụgwọ n'isi nwaanyị - bụ omenala ndị Igbo ka na-eme ugbua - soshal midia Naịjirịa nwụrụ ọkụ.
BBC Igbo gbara mbọ ka anyi nụta n'ọnụ onye ji ya bụ okwu na mkparịta ụka ya na ndị ntaakụkọ mere banyere atụmatụ o wepụtara eji akụziri ndị odee akwụkwọ akpọrọ "Farafina Creative Writing Workshop" na Bekee nke emere na Ikoyi ụbọchị 24 nke ọnwa Septemba bụ Monday.
Chimamanda gwara BBC na ọ bụ nghọtaghị ka ndị mmadụ mere okwu o kwuru, wee gaa n'ihu kọwa na ihe ya na-ekwu bụ na-ekwesiri itinye anya n'ihe banyere ịkwụ ụgwọ isi nwaanyị makana ụfọdụ na-emezi ya ka a na-ere, maọbụ ịzụta, nwaanyị ka ọ bụ.
Ndị mere akụkọ a: Chioma Nkemdilim na Nnamdi Agbanelo.
Akụkọ dị mkpa n'ụtụtụ a
Ihe Buhari kwuru na United Nation
Onyeisiala Muhammadu Buhari ekwuola ọzọ na ọ bụ ndị agha nnupuisi gbara ọsọ na Syria, Iraq na Libya butere oke iyi ndụ egwu na mpaghara Lake Chad.
Buhari kwuru nke a ụnyaahụ n'ọgbakọ ndị United Nation na-eme na New York.
Otu jikọtara ndị ọrụ bụ "Nigerian Labour Congress" enyela ndị otu niile iwu ka ha malite abụbọọrụ n'ime abalị taa.
Otu a kwuru na nke a bụ iji dọ gọọmentị aka na ntị ka ha leba anya n'okwu banyere ụgwọ opekatampa nke ndị ọrụ.
Ihe ruru mmadụ iri na abụọ bụ ndị agbụrụ Taureg na Mali anwụrụ ụnyaahụ dịka ndị ji egbe wakpochara ha
Nke a bụ n'ihi ọgbaghara dị n'etiti ndị agbụrụ ahụ na ndị agha nnupuisi Jihad bụ nke tarala isi mmadụ narị abụọ kamgbe afọ a.
Otu egwu Derby County ji ọkpụ asatọ asatara asaa na penariti merie Manchester United n'asọmpi iko Carabao
Nke a pụtara na Manchester United akwakọrọla pụọ n'asọmpi ahụ.
Gee akụkọ ndi ebe a:
Lee ihe nkiri nke ụtụtụ a
Akụkọ dị mkpa n'ụtụtụ a:
Ụlọakụ mbaụwa bụ World Bank ekwuola na Anambara steeti bụ ndị mbụ n'ọrụ mwulite obodo n'afọ 2017 n'ime steeti dị mpaghara ọwụwanyanwụ nke ụlọakụ ahụ na-akwado.
Direktọ ụlọakụ a na Naịjirịa bụ Rachid Benmessaou kwuputara nke a n'ụlọ gọomenti Anamara Steeti dị n'Awka n'ụbọchi Tuusde gara aga.
Otu jikọtara ndị ọrụ na Naịjirịa bụ NLC agbala isi akwara na ha ga-agba abụbọ ọrụ dịka mkparịtaụka ha na gọọmenti amịtaghị mkpụrụ ọbụla na ụbọchị Wenezde.
Onyeisi ndị otu a bụ Ayuba Wabba kwuru na gọọmenti ka na-adọla aka elekere azụ n'itinye ọnụ n'okwu ụgwọ opekatampe ndị ọrụ.
Nzukọ Trump na Kim Jong-Un mere ya mbụ ndị isiala mba Amerịka na Nọt Koria ga-ezukọ
Onyeisiala mba Amerịka bụ Donald Trump ekwuola na ọ dịghị ya ọkụ ọkụ ime ka Nọt Korịa kpochapụ ngwaagha nuklịa ha kama na mmachi a machiri mba ahụ ka dị ire.
Trump kwuru nke a ụnyaahụ n'ọgbakọ otu United Nation nke na-aga n'ihu na New York.
Chelsea si n'azụ were ọkpụ goolu abụọ asatara otu merie Liverpool iji gbapụ ha n'asọmpi Iko Carabao.
N'otu aka ahụ Leganes ji ọkpụ abụọ asatara otu merie Barcelona ebe Sevilla ji ọkpụ goolu atọ chara acha merie Real Madrid n'asọmpi La Liga.
Ụmụnwaanyị Naịjirịa agefeela agba ụmụnwoke na-erubeghi n'asọmpi Iko Mbaụwa nke egwuregwu bọọlụnkata.
Ụmụnwaanyị Igbo so n'otu 12 gara ịnọchite anya Naịjiria na ya bụ asọmpi ruru mmadụ asatọ.
Ụmụnwaanyị Igbo bụ 'olu gbajie boys'
Ị ma ụmụnwaanyị ji ndị Super Eagles n'ọrụ?
Gịnị mere bọọlụ ụmụnwaanyị anaghị amasị gi?
Otu ha ama dịka D'Tigress, metara ihe e ji kpụrụ ha n'ọnụ site n'ịbụ mba Afrịka mbụ ga-enweta mmeri ugboro atọ n'egwuregwu n'asọmpi Iko Mbaụwa nke bọọlụnkata ụmụnwaanyị.
Ha bụkwa mba Afrịka mbụ na-eru agba anọ nke ikpeazụ (quarterfinals) n'asọmpi bọọlụnkata ụmụnwaanyị.
Ụmụ Igbo nọ n'otu a
Nwaada a na-eji ịtụ bọolụnkata akpata ego n'otu Phoenix Mercury dị na mba Amerịka.
Nwaada a na-emepụtakwa ma na-ere ngwa e ji achọ mma nke Bekee kpọrọ 'cosmetics'.
Ọ na-eji ịtụ bọọlụnkata akpata ego n'otu Vasas Akademia dị na mba Hungary.
Nwaada a bụkwa onye na-ese ihe osise a kpọrọ 'artist' na Bekee.
Ọ na-atụ bọolụnkata n'otu PBC Tirana dị na mba Albania, ebe ọ na-eji ya akpa ego.
Nwaada a na-eji ịtụ bọọlụnkata akpata ego n'otu First Bank Basketball Club dị na Naịjirịa.
Nwaada a na-eji ịtụ bọọlụnkata akpata ego n'otu First Bank Basketball Club dị na Naịjirịa.
Nwaada a na-eji ịtụ bọọlụ akpata ego n'otu Perfumerias Avenida Salamanca dị na mba Spain.
Nwaada a na-eji ịtụ bọolụnkata akpata ego n'otu Celta Baloncesto Vigo dị na mba Spain.
Ọ bụkwa ihe Bekee kpọrọ 'model'.
Nwaada a ka gụchara akwụkwọ na mahadum Syracuse dị na mba Amerịka ebe ọ nọkwa na-atụ bọọlụnkata tupu Naịjirịa a kpọrọ ya.
Ndị PDP chọrọ ka Ikpeazu nọchite anya ha na ndọrọndọrọ ọchịchị gọvanọ Abịa steeti
Akụkọ na-eru BBC Igbo ntị na-ekwu na ahọpụtara Okezie Ikpeazu dịka onye ga-anọchite anya ndị PDP na ndọrọndọrọ ọchịchị 2019.
Onye ntaakụkọ BBC nọ ebe a gụkọrọ akwụkwọ e ji mee ya bụ ntuliaka imeụlọ, kwuru na Ikpeazu nwetara vootu 1991 n'ime 2207 a tụkọtara.
Abaribe: Ihe DSS jiri kpọchịe m
APC Primaries: Abịa steeti akwadola Buhari maka ndọrọndọrọ onyeisiala
Anyị ekwenyeghị na mpụtara ntuliaka Ekiti, mmerụaka juru ya - PDP
Dịka o si gaa, a gụkọrọ akwụkwọ vootu ole a tụtara na ntuliaka imeụlọ ndị PDP Abịa steeti n'ọgbọ egwuregwu 'Umuahia Township stadium' ebe a nọ mee ya bụ ntuliaka.
A na-agbakọ ọnụọgụgụ ndị tunyere akwụkwọ ntuliaka
Ndị PDP nke Abịa steeti ji obiọma ha niile mee ntuliaka imeụlọ maka ịhọpụta ndị ga-eso zọọ ndọrọndọrọ nke 2019.
Dịka onye ntaakụkọ BBC Igbo si weta akụkọ, ndị ọnụ na-eru n'okwu na PDP Abịa steeti pụtara n'igwe ịhụ na ntuliaka a gara nke ọma.
Okezie Ikpeazu tụnyere akwụkwọ ntuliaka ya nke ga-eme ka ọ mara ebe ọ kwụ n'ịzọ ndọrọndọrọ nke 2019
Ndị dịka Omeiwu Enyinnaya Abaribe, Omeiwu Mao Ohuabunwa, T.A Orji na ndị ọzọ pụtara bịa tụnye akwụkwọ ntuliaka ha na ya bụ ọgbakọ.
Abaribe bụ omeiwu na-anọchite anya ndị Abịa Saụt n'ụlọomeiwu ukwu
Ohuabunwa bụ omeiwu na-anọchite anya ndị Abịa Nọt n'ụlọomeiwu ukwu
T.A Orji na-achọ ịzọ ọkwa ịnọchite anya ndị Abịa Sentralụ ọzọ na 2019, pụtakwara mee ntuliaka
Ka o si gaa n'Enugwu steeti
Akụkọ na-eru anyị ntị na-akọwa na PDP ahọpụtala Ifeanyi Ugwuanyi a na-etu 'Gburugburu' dịka onye ga-anọchite anya ha na ntuliaka 2019.
Ugwuanyi kelere ndị mmadụ maka ịhọpụta ya
Osote onyeisi ụlọomeiwu ukwu bụ Ike Ekweremadu kpọpụtara Ugwuanyi, ma jụọ ma o nwere onye ọzọ ha chọrọ ka ya na ya zọọ ya bụ ọkwa, ha sị mba.
APC Primaries: Ka o si aga ugbua
Mmerụaka: PDP na APC na-akwata
Ihe chụrụ Kenneth Okonkwo n'ọsọ ọkwa gọvanọ Enugu steeti
E debanyere aha ya dịka onye ga-azọ ọkwa naanị ya.
Ndị niile gbakọtara n'ọgbakọ PDP kwenyere ka Ugwuanyi nọchite anya ha na ntuliaka 2019
Onye ntaakụkọ BBC kwuru na ndị PDP gbakọtara n'ọgbọegwuregwu Nnamdi Azikiwe (stadium) ji otu obi bịa.
Ụgbọala bu Ike Ekweremadu bịa n'ọgbọegwuregwu ebe e mere ntuliaka imeụlọ PDP
Nke pụtara na enweghi onye lụrụ ọgụ maọbụ baa mba.
Ụgbọala butere ndị otu PDP
Ndị Igbuzo na-akpa ike n'igba mgba
Ihe nwere ike imebi ntuliaka 2019 Naịjirịa - Otu USAID
'Ọdighi ihe di iche n'etiti nwaanyị na nwoke' - Chimamanda
Ihe ụmụada Igbo chọrọ na nwoke
Ntuliaka imeụlọ PDP n' Imo
Ntuliaka imeụlọ PDP n' Imo
Emeka ihedioha abụrụla onye ga-anọchị anya otu pati PDP n'izọ ọkwa gọvanọ n'Imo steeti.
Onye so ya n'azụ n'ọnụọgụgụ vootu a tụrụ bụ Samuel Anyanwu nakwa Ethan Achonu.
Ndị mmadụ pụtara n'igwe maka ntuliaka ime ụlọ PDP n'Imo steeti.
A na-azọ ọnụụzọ na ama egwuregwu Kanu Nwankwo ebe ntuliaka imeụlọ PDP Imo steeti na aga ugbua.
PDP: APC chọrọ ịchụda Fayose
"Buhari nwuchie onyeisi Miyetti Allah taa!" - PDP na-esi ọnwụ
Ebe niile na-ede jimjim dịka onye ọbụla chọrọ ịhụ isi ya na ntuliaka.
Ọ na-akpọtụ akpọtụ, na-azụ azụ
Ọnọdụ maka ntuliaka ahụ na-ekwo ka ahịa.
Lee ya n'ihe nkiri a:
Oke ndọrọndọrọ so ntuliaka ahụ
Dịka otu onye PDP na-anọchite anya okpuru ọchịchị Nwangele siri kọwaa, usoro a gbasoro ime ilele aha(accreditation) na ntuliaka ahụ mere ka ihe sie ike karịa ka o kwesịrị.
APC Primaries: Ka o si aga
#NigeriaAt58: Ihe ndị mmadụ mere iji cheta ụbọchị a
'Ihe anyị ejighị chọọ ka a tụnyere Bianca Ojukwu'
Ekweremadu anọọla ụlọomeiwu Naịjirịa afọ 11, nke mere ka ọ bụrụ onye omeiwu kachasị nọrọ ogologo oge n'ụlọ ọrụ ahụ
Osote onyeisi ụlọomeiwu ukwu bụ Ike Ekweremadu ewerela ikike PDP  ịzọ oche Enugwu West na ntuliaka afọ 2019.
Ndị so ya n'azụ bụ uche Onyekwulu, Oscar Egwuonwu na ndị ọzọ.
Gọvanọ na-achị  Lagos steeti bụ Akinwunmi Ambode ejirila ugwu nara mmeri emeriri ya na ntụlịaka imeụlọ APC mere  na Legọsn'ụbọchị abụọ nke okotoba.
O ziri ozi gwa ndị Legọs ha jisike kwado otu APC n'udo na ntuliaka na-abịa.
Na mba Congo ndị mmadụ awakpoola ndị ọrụ ahụike mgbe ha na-akwado ili ozu ndị nwụrụ site n'ọrịa Ebola.
Ndị obodo ahụ mere ihe a n'ihi na ha-ekwenyeghi na ọrịa Ebola bụ ọrịa ziri ezi.
Otu egwuregwu nke Raja Casablanca agbaala Enyimba nke Abia otu goolu asataghị otu mgbe ha zutere onwe ha taa n'asọmpị Confederation of African football.
Ebe otu Rangers ji ọkpụ anọ asatara abụọ merie Akwa United mgbe ha kwatara ya na Kano taa
Uche Ogah ga-eburu APC Ọkọrọtọ n'Abia
Uche Ogah azọbuloa ọkwa gọvanọ Abịa steeti na 2015 n'aha PDP
Dịka ntuliaka imeọnụ na-aga n'ihu na pati dị iche iche, Uche Ọga apụtala dịka onye ga-azọrọ APC ọkwa gọvanọ n'Abia Steeti n'afọ 2019.
N'otu aka ahụ, Bernard Ifeanyi  pụtara ịzọ ọkwa gọvanọ na pati APC n'Ebonyi steeti ekwuola na ntuliaka emere ebe ahụ juputara na mpụ na aghụghọ.
Ogar nwetara vootu 86875 iji merie mmadụ isi ndị ọzọ zọsịrị ya ọchịchị.
Onye kpọrọ mpụta ntuliaka a bụ onyeisi kọmiti na-ahazi ntuliaka ahụ bụ David Iyoha.
Etu ndị ndọrọndọ ndị ọzọ si kwuru bụ:
Ikechi Emenike (455), Chris Akomas (2123), Martins Azubuike (10889), Friday Nwosu (3529), Okey Emeuche (1270) na Paul Ikonne (999).
ọ bụ sọsọ Uche Ogar na Okey Emeuche no mgbe agụrụ vootu a.
Ọgụ ọzọ adawala na Jọs
Ọgbaaghara Jọs abụghịzị ntị ọhụrụ Naịjịrịa
Ọgu na-ada na Jos, isi obodo Plateau steeti ataara isi ihe ruru mmadu iri.
Ọgu a bidoro kemgbe Fraide nke izu uka gara aga ruo unyaahu. ụlọ ụka alakụba na nke kristi so na akunauba oku tara n'ọgbaghara a.
Ọstrelịa ga-achụ Kansa ọsọ ụkwụ erụala
Australia enyopuola ọgwụ mgbochi Kansa Ọkpụkpụ ukwu
N'ofesi, mba Ọstreria eturula ugo dịka mba mbụ ga-ememina ọrịa kansa ọkpụkpụ ugwu nke akpọrọ Cervical Cancer na supirisupiri.
Mba ahụ rụpụtara ọgwụ mgbochi nke ga-achụ ya bụ ọrịa ọsọ ụkwụ erụala n'afọ ịrị abụọ na-abịa.
N'egwuruegwu, akwaala otu Manchester United emu
Manchester United achịtaghị aja na be nke ha na egwu bọọlụ ha Valencia
Na Champions League, Manchester United eritaghi elele na obi ha ka ha na Valencia ji efu efu mechie asọmpị ha.
Mana, ogbo ha bụ Manchester City ji ọkpụ abụọ asatara otu lee onwe ha ọbịa na be ndị Hoffenheim.
A mara Aisha Buhari, nwunye onyeisiala Muhammadu Buhari dịka onye na-ekwu uche ya enweghị egwu ọbụla
Nwunye onyeisiala Naijiria bụ Aisha Buhari agbarụọla ihu na ihe na-eme n' otu APC dịka otu ahụ na-eme ntuliaka imeụlọ.
N'igwe okwu Twitter, Instagram na Facebook ya n'ụtụtụ taa bụ ụka, Aisha kwuru na ọ bụ ịhe tara ọjị anya ịgwa ndị mmadụ zụọ akwụkwọ ntuliaka oke ọnụ ahịa, ebe ha ma na ha chọrọ inye ndị nọkwa ikike ịnọchite ha ọzọ.
Ọ sịrị na agbanyeghị na APC bụ pati na-akwado 'mgbanwe' ma nwee onye na-alụ ọgụ maka ikike dịrị onye dịka onyeisioche, na mpụ onye mere ka ọ dị ya (impunity) na-aga n'ihu n'otu ahụ.
"Ọ bụ ihe mgbawa obi na ndị chọrọ ịzọ ọkwa ọchịchị jị ego ha tara ahụhụ kpata zụọ akwụkwọ ngosi mmasị, ịchụ nta vootu, ebe ha ma na pati ha ga-enye ndị nọbu n'ọkwa ahụ ikike ịzọ ọzọ."
Oge BBC Igbo kpọrọ ọnụ na-ekwuru Buharị bụ Garuba Shehu ịnụta ọsịsa ụlọọrụ onyeisiala n'okwu Aisha kwuru, ọzahị ekwenti ya, nke ọ na-asa ozi ekwenti(sms) e zigara ya.
Ihe ụmụ Naijiria na-ekwu maka ya na Twitter
@OsasCruz na-ekwu na o nwere ike ọ bụrụ na o nwere ndị zubara n'akara Aisha Buhari tinye ozi ahụ.
@Alvinvanx kwuru na o kwesịrị ka otu PDP jiri Aisha Buhari mee osote onyeisiala n'ihi eihe ọ na-ekwu.
@O_Nife kwuru na etu Aisha Buhari sị agwa oke nọ n'ọhịa ihe dị na ngịga gosiri na alụmdịnanwunye ya na ndị ya amaghị kwụrụ, na ọ bụghị ihe ya chọrọ ịhụ na nwaanyị ya ga-alụ.
Mana @mj_genius na-ekwu na ihe mere ka Aisha kwuo ụdị okwu a bụ n'ihi na nwanne ya nwoke zọrọ ọkwa gọvanọ Adamawa enwetaghị ihe ọ chọrọ na ọ bụghị maka ịhụnanaya ọ hụrụ ndị ọha Naijiria.
N'ime akwụkwo ozi Buahri deputara site n'onye enyemaka ya bụ Garba Shehu, o kelere ndị mmadụ maka nkwado ha nyere ya.
Ọ gwara ndị mmadụ na n'ime asọmpị ọbụla a na-enwe ndị mmeri na ndị emeriri. O kwukwara na ọ dịmma ka ndị emeriri nabata ya n'ebughi ihe ọjọọ ọbụla n'obi ha.
Ihe mere Aisha Buhari ji ewu na soshal midia
N'ọnụ ya "ṅomie nu Ambode onye apụghị na patị n'agbanyeghị na emeriri ya na ntụlịaka imeụlọ steeti ya"
Ọ gwara ndị meriri ha gba mbọ jiri ọkwa ha mee ka ndụ dịrị mmadụ niile mma.
Cheta na nwunye ya bụ Aisha Buhari wuru ewu n'ụtụtụ a maka nkatọ ọ katọrọ usoro eji azọ ọkwa ọchịchị.
Muhammadu Buhari nwetara vootu ruru 14,842,072
Onyeisioche otu APC bụ Adams Oshiomhole bụ onye kpọpụtara aha onyeisiala Muhammadu Buhari dịka onye ga-azọ ọkwa onyeisiala n'aha pati ha na ọgbakọ ukwu pati ahụ nwere n'Eagles Square, Abuja.
Buhari nwetara vootu 14,842,072 bụ ọnụọgụgụ otu ahụ aha ha dị n'akwụkwọ pati ahụ,ebe ndị nnochiteanya  biara ọgbakọ ukwu ahụ dị mmadụ 7,000.
N'okwu iji nabata mkpọpụta ahụ, Buhari kerele ndị isi pati ahụ, ndị nhazi ọgbakọ ahụ,nakwa ndị hapụrụ ya ọkwa ahụ maka ọdịmma nke pati ha.
Ọ gụkọrọ ihe ọma niile ọchịchị ya merela kemgbe 2015`nke ọ gụnyere ibu agha megide nrụrụaka, imeri Boko Haram na ịrụ maọbụ irụzị okporoụzọ, ma kwe nkwa mmeri na 2019.
"Obi dị anyị mma na ihe ndị anyị merela site na afọ 2015 rue ugbua.
" Anyị agbala mbọ iweghazị ọnọdụ nchekwa na akụnụba Naijiria na-emilabu.
"Nsogbu Boko Haram ebelatala. Udo aloghachiela na Ugwu na agbataobi anyịọ na mba ndị ọzọ eze ha na-akpabu ike.
"Ego dị n'akpa anyị agbalitela ruo Ijeri dọlaza 44 nke ka ihe anyị kwudoro na 2015.
"Ọkụlatrik nọzị na 8000megawat  ebe ọ bụbu 4600 megawatt."
Mmadụ naanị maadụ puku asaa binyere aka na ntuliaka
Ndị otu APC na-aghazi ebe ndị ga-atụ vootu ga anọ
Ọ bụghị naani otu pati na-eme ọgbakọ ukwu ha taa, otu APC ga-emekwa nke ha n'abali ụbọchị isii nke ọnwa October .
Ọ bụ mmadụ ruru puku asaa ga-ebinyeaka n'akwụkwọ ntuliaka imeụlọ a.
Naani otu onye na-azọ oche onyeisiala n'ọgbakọ ukwu APC. Aha ya bụ Muhammadu Buhari.
Ebe a bụ ebe ndị Enugu APC ga-anọ
Ụfọdụ n'ime a nọrọla ebe a na-eme ya bụ ntuliaka bụ Eagles square dị n'Abuja.
Chimamanda Adichie na-eduhie ụmụagbọhọ anyị- Atuejide
Akụkọ dị mkpa: Enwe achụọla ọkwọ ụgbọala n'ọrụ
Ka o si aga na PDP Convention: A ka na-eche ihe ruru steeti isii ka a malite ntuliaka
Paul Ikonne bụ otu n'ime ndị chọrọ ịzọ ọkwa Gọvanọ n'okpuru APC n'Abia steeti ekwuola na nrụrụaka abanyela n'usoro ntuliaka imeụlọ ha.
O boro ụfọdụ ndị pati ebubo na ha denyere aha ụfọdụ ndị esoghi n'awkụkwọ ndekọ ha ji si Abuja bịa.
N'ime ndị ọ kpọrọ aha mere mpụ a bụ Orji Uzor Kalu bụ aka chịbụrụ Abia steeti.
Onyeisioche APC na Abia steeti Donatus Nwamkpa kwuru na ọ bụghị ya ga-asa Paul Ikonne, na ọ bụ onye ndu komịtị ehibere maka ntuliaka a ga-asa ya okwu.
Kedụ nkewa nke na-ekwu eziokwu n'APC Imo steeti?
FCC Jones bụ onye odeeakwụkwọ mgbasaozi APC n'Imo steeti gwara BBC Igbo na ntụlịaka imeụlọ n'Imo steeti nke a kpọrọ 'Primaries' na Bekee dị njikere ịme taa.
PDP Primaries: Ihedioha ga-azọrọ ndị PDP ọchịchị n'Imo
O kwuru na a hụbeghị Ahmed Gulak bụ onye kwesiri ịhazi ma nyochakwa ya bụ ntuliaka.
N'aka nke ọzọ Theo Ekechi si n'agba ọzọ n'ime nkewa nke dị n'APC kwuru na Ahmed Gulak nke a na-acho achọ arụchala ọrụ dịrị ya laghachi Abuja.
Ọnụ na-ekwuchitere Eze Madumere bụ Uche Nworah gwara BBC Igbo na onweghi ntụlịaka ọbụla na-eme taa.
O kwuru na n'uche ha, e meela ya bụ ntụliaka ụnyaahụ.
N'Abia: Ngwaọrụ atụọla na Abia steeti
Ngwaọrụ a ga-eji mee ntụlịaka imeụlọ nke APC n'Abia steeti erutela n'ọgbo ebe e kwesiri iji ya mee ihe.
Chris Okotie chọrọ ịzọ ọkwa onyeisiala ọzọ
#NigeriaAt58: Ihe ndị mmadụ mere iji cheta ụbọchị a
Ụfọdụ ndị mmadụ na-eche ka Atiku kpọpụta aha onye ya na ya ga-azọ oche onyeisiala Naịjirịa na afọ 2019.
O nwere ndị chere na ọ ga-adị mma ma ọ kpọ Ngozi Okonjo-Iweala n'ihi ụdịrị nwaanyị ọ bụ.
Ndị ọzọ na-ekwu kwa na ọ ga-abụ Peter Obi bụ aka chịburu Anambra steeti n'oge gara aga.
Mana rue ugbua, onwebeghi onye Atiku kpọrọ aha.
Mgbe BBC Focus on Afrịca gbara Atiku Abubakar ajụjụ ọnụ, ihe mere obi ji sie ya ike ị pụta ịzọ ọchịchị nke ụgboro anọ.
Atiku Abubakar kwuru na nke bụ mbụ o nwere okwukwe na ọ dị njikere ịzọ ọchịchị, kwuo na ọ bụ onye mbụ pụtara  iji aha pati PDP zọọ ọchịchị.
Ajụrụ ya ihe ọ ga-eme ma ọ bụrụ onyeisiala Naịjirịa.
Atiku kwuru na ọ ga ahazịgharị ọchịchị naịjirịa, mee ka Steeti ọbụla nwere ọnwe ha.
O kwukwara na ndị ntọroọbịa dị pecent iri anọ ga-eso n'isi ọchịchị ya, maka na ọ na-aghọta ndị ntoroọbịa.
Ụfọdụ mmadụ na-ekwu ihe mmeri Atiku na ntuliaka imeụlọ PDP mere n'ụbọchị October 7 pụtara.
Otu ndọrọndọrọ ọchịchị All Progressives Congress  ekwuola na Atiku Abubakar abụghị onye Naịjirịa kwesiri ịtụkwasị obi maka ebubo dị iche iche gbasara mmeruaka dị ya n'ishi.
Yekini Nabena bụ ọnụ na-ekwuchiri APC kwuru na Atiku bụ onye mba Amerika na-achọ maka mpu na aghụghọ nakwa ọ bụ onye na-efegharị otu ndọrọndọrọ ọchịchị dị iche iche makana ọ chọrọ ị bụrụ onyeisiala.
Nabena kwukwara na ị họpụtara onye ga-achị Naịjirịa na-etiti Buhari na Atika dịka ị họrọ na-etiti ihe na ọchịchịrị
Ndị ọrụ Anambra steeti etiila mkpu!
Otu jikọtara ndị ọrụ Naịjirịa na Anambra steeti bụ Nigeria Labour Congress eboola gọọmentị steeti ahụ ebubo na ha anaghị akwụ ụgwọ ezumike nka dịka ha kwere nkwa.
NLC kwuru na ha na-ebe ego ezumike nka n'ụgwọ ọnwa ndị ọrụ steeti a kamgbe afọ 2014 mana o nweghị ụlọọrụ akụ ezumike nka nke Bekee kpọrọ Pension Fund Administrator na-anata yabụ ụgwọ.
Dino Melaye, Ben Bruce azaghị oku ndị uweojii
Senatọ Ben Murray Bruce na Dino Melaye azabeghị oku ndị uweojii kpọrọ ha maka ngagharị iwe ha mere n'isi ụlọọrụ ndị uweojii n'ụbọchị ole na ole garaga n'Abuja maka ntuliaka ịhọpụta gọvanọ Osun steeti ebe APC meriri na yabụ ntuliaka.
Cheta na ndị uweojii zigara ha ozi ka ha bịa ụlọọrụ ha taa n'Abuja maka ịza ajụjụ gbasara ebubo na ha mebiri ọtụtụ ihe mgbe ha na-eme ngagharị iwe a.
Ethiopia emepela ụzọ ala ha
N'Afrika, mba Ethiopia ekwuola na ha ga-akwụsị ịjụ ndị biara njem n'ala ha akwụkwọ ikike ịbata obodo site ugbua.
Ha kwuru na ha mere mkpebi a maka nkwekọrịta pụtara na ọgbakọ ndị African Union gba  sara akwụkwọ ikike na ndị na-aga njem na Afrịka.
Lee ndị na-azọ ugo Ballon d'Or
N'egwuregwu, Cristiano Ronaldo, Lionel Messi na Mohamed Salah esorola ndị ahọpụtara dịka ndị nwere ike ịturu ugo Ballon d'Or nke afọ a.
Gareth Bale, Kevin De Bruyne, Eden Hazard na ndị ọzọ so kwa.
Gee nkeji nke abalị a
Lee ihe nkiri nke taa
Ụlọọrụ onyeisiala edepụtala n'akara twitter ha na ọ gbagọjughị anya na onye bụbụ onyeisala bụ Olusegun Obasanjo tụgharịrị azụ na-akwado Atiku Abubakar.
Atiku bụ onye meriri na ntuliaka imeụlọ ndị PDP mere iji wee họpụta onye ga-azọ oche onyeisiala na pati ahụ.
Garba kwuru,"Otebeghị aka Obasanjo na Atiku lụchara ọgụ maka ebụbọ mmerụaka. Ụmụ Naịjirịa agaghị echezọ nke ahụ."
"Ụmụ Naịjirịa nwere ntụkwasị obi na ebe Buhari nọ makana ha ma na ọ nọghị n'ọkwa onyeisala maka uru ọ ga enweta."
Shehu kwuru na ha nabọ ga-adawa isi.
Ka o depụtachara ihe a na Twitter. Lee ihe ndị mmadụ sara ya.
@ab_akam kwuru na ọ gbagọjuru ya anya ka Garba Shehu ga-esi naedepụta akwụkwọ makana Atiku na Obasanjo kpeziri esemokwu ha.
@JShoremekun kwuru na ụwa nwere ka ọ dị makana Garba Shehu na-ekwuchiteburu Atiku ọnụ na-atụfeziri ya okwu.
@edumontee kwuru na ndọrọndọrọ ọchịchị abụghị ezigbo ihe.
Cheta na Obasanjo, Atiku, Bishọp Oyedepo, Bishọp Kuka na Sheik Gumi nwere mkparịta ụka na Abeokuta, Ogun steeti n'ụbọchị October 11, 2018.
Onye bụbu onyeisiala bụ Olusegun Obasanjo agbagharala onye bụbu osote ya bụ Atiku Abubakar dịka ọ bịara njem nleta n'ụlọ ya.
N'ime nzukọ ha mere taa, Obasanjo kpọrọ Atiku 'Onyeisiala ọzọ na-abịa'.
Atiku etinyela ụkwụ na ndọrọndọrọ 2019
'Ma Buhari ma  Atiku abụghị onye nzọpụta Naijiria'
Ndị ọzọ so n'ọgbakọ ahụ gụnyere onye bụbu gọvanọ Ogun steeti bụ Otunba Gbenga Daniels, Uche Secondus bụ onyeisi pati PDP.
ndị ọzọ bụ Onyeisi ụka Winners Chapel bụ Bishọp David Oyedepo na Bishọp ụka katọlik na Sokoto bụ Mathew Kukah, onye ndu ndị alakụba bụ Sheik Ahmed Abubakar Gumi.
Obasanjo ga-agwa ndị ntaakụkọ okwu banyere ihe ha kparịtara n'ọgbakọ ahụ.
Cheta na oge tupu oge a eruo, na Obasanjo kwuru na Chineke agaghị agbaghara ya maọbụrụ na ọ kwado atiku ịbụ onyeisiala.
Atiku kelere Bishọp Oyedepo maka ịkpere ya ekpere pụrụiche:
O kelekwara Obasanjo maka ị na-abata ya.
NBS: Ụmụnwaanyị Igbo adachiwele azụ n'akwụkwọ
Ekweremadu: Gọọmentị na-ata m amụosu
Oku ikpeazu maka 'mgbanwe ihu eligwe'
INEC kagburu ntuliaka imeụlọ mbụ ịwepụta onye ga-azọ oche gọvanọ emere n'Imo steeti
Ụlọikpe ụkwụ dị n'Abụja akpọkụọla APC na INEC ha bịa kwuo ihe ha agaghị eji nye Hope Uzodimma ọkọrọtọ dịka onye ga azọ ọkwa gọvanọ n'APC Imo Steeti.
Ụlọikpe a nyere APC na INEC mkpụrụ ụbọchị abụọ maka ịza oku a, maọbụ...
Akụkọ na ekwụ na onye bụ ọkọrọtọ PDP na ntuliaka 2019 bụ Atiku Abubakar na ọga ya Olusagun Obasanjo nwere nzụkọ mmechi ụzọ n'ehihie a.
Atiku na Obasanjo adịchaghị mma kemgbe ha hapụrụ ọchịchị na 2007 mana Obasanjo kwuru na ọgbagharala ya.
N'afọ 2017, akpọpụtara Dewji dika ọkachasị nwe ego na Africa
A tọrola otu aka jiakụ nwa mba Tazania na ụlọ ọṅụṅụ na nkwarị dị an Dar es Salaam isiobodo mba ahụ.
Aka kpaara Mohammed Dewji n'isi ụtụtụ a mgbe ọ sị ịgbatị ọkpụkpụ pụta na hotel ya. Ndị uweojii ka na ama imi n'ala ịmata ndị kpara arụ a.
Echiri ya echichi knight n'afọ 2012 maka obioma o na-egosi ndị mmadụ
Onyeisi oche Aston Villa bụ Sir Doug Ellis alakwurula ndị nna ya ochie mgbe ọ dị afọ iri itoolu na anọ (94).
Ellis sị na ọche eze dịka onyeisi oche Aston Villa ridaa n'afọ 2006. Ka mkpụrụ obi ya zuo ike na ndụkwa maọbụrụ na mkpụrụ obi na-ezuike n'ezie.
Gee Nkeji nke mgbede a:
Lee ihe nkiri nke taa
Cristiano Ronald kana agọrọ isi ya
Cristiano Ronaldo ka na-agọ ụkwụ na aka na onweghị mgbe ya kwasara Kathryn Mayorga iko n'ike n'afọ 2009.
Ọkaiwu Ronaldo na ekwusi ike na akwụkwọ nịịle eji ebo Ronaldo ebubo ahụ bụ nkonukọ ka ekonụkọrọ ha.
Gọmenti etiti akpụpụla Ekweremadu ụlọikpe
Akpụkụrụ Ekweremadu ụlọikpe na o kwucheghị ka ọha mgbe ọ banyere ọchịchị
Gọmenti etiti akpụpụla osote onyeisi Sinete bụ Ike Ekweremadụ na onye nnọchite anya Akwa Ibom North East bụ Baseey Akpan ụlọikpe.
A na-ebo mmadụ abụọ a ebubo ha na ha ekwuchaghị ka ọ ha ha tupu ha bata n'ọchịchị.
Onye ọbụla nwere akụnaụba n'ofesi ga-akwụ ụtụisi
Muhammadu Buhari na-ekwusi ike na ya na-anuso mpụ agha
Onyeisiala Muhammadu Buhari etinyela aka n'akwụkwọ iwu ga-eme ka ihe taara onye Naịjirịa ọbụla nwere akụnaụba na mba ofesi akpụ.
Atụrụ anya na onye nwere akụnaụba dị otu a ga-ekwuputa ya na ihe akarịghị otu afọ ma kwụọ otuisi so ya. Onye ọbụla mere otu a ga-erite erere pụrụiche.
Hurrican Michael akpaala mkpamkpa n'US
Hurrican Michael gbukwara ọtụtụ mmadụ n'ụzọ tupu abata mba Amerika
Ajọ ifufe akpọrọ Hurricane Michael ji oke ọsọ ruru kilomita narị abụọ abatala na Florida na mba Amerika.
Ka ọ dị ugbua, otu onye anwụọla na ya bụ oke ifufe bụ nke mebiri ọtụtụ akụnaụba ndị mmadụ.
Gee Nkeji nke ụtụtụ a:
Lee ihe nkiri nke taa
NLC: Anyị ekweghị na puku naira iri abụọ na anọ
Zamfara primaries: Anyị nwere ndi ga-azo ọchịchị - APC
"N'ime mmadụ niile ndị a họpụtara, Peter Obi kachasị tozu ọkwa ahụ" bụ ihe ọnụ na-ekwuchitere otu PDP Diran Odeyemi gwara BBC n'ekwentị.
O kwukwara na ọ bụghị maka ebe Peter Obi si bụ mpaghara ọwụwa anyanwụ ka Atiku na ndị otu PDP ndị ọzọ jiri họpụta ya.
APC eboola Obasanjo ebubo maka Atiku
Ụfọdụ mmadụ na-ekwu na Atiku mere ọfụma ị họpụta Peter Obi n'ihi na ọ bụ nwoke aka ya kwụ ọtọ na-eme ihe o kwuru
Ebe a na-anụ na Peter Obi na onwe ya emepela akara Twitter nke ya taa mana amabeghị ma ọ bụ nke ezigbo ya.
Atiku meriri na ntuliaka emere na mbido October
Akụkọ n'ụbọchị Fraide na Atiku Abubakar ahọpụtala onye bụbụ gọvanọ Anambra state bụ Peter Obi dịka onye ga-abụ osote ya.
Otu onye na-achọghị ka mara aha ya gwara BBC Igbo na Atiku na Peter Obi mere nzukọ ụnyaahụ.
Obasanjo na Atiku ga-adawa isi- APC
Cheta na otebeghị aka ndị mmadụ bidoro jụwa ma Atiku a ga-ahọrọ Ngozi Okonjo-Iweala, Peter Obi, Ike Ekweremmadu na Soludo dika osote na ntụliaka 2019.
Atiku meriri dịka onye ga-azọ ọkwa onyeisiala na ntụliaka imeụlọ PDP mere na mbido October.
Kamgbe ahụ ndị mmadụ na-elo onye ga-abụ osote ya.
Lekwa ihe ndị mmadụ na-ekwu na soshal midia:
@adeyanjudedeji kwuru na nke a gosiri idi n'otu. O jikwa ohere a kele ụmụ Igbo maka atụmaatụ a.
@TWEETORACLE kwuru na ihe mere Atiku ji họrọ Peter Obi bụ makana ha abụọ ghọtara ihe gbasara idozi akụ na ụba obodo.
Akụkọ kachasị n'abalị a: Atiku dịka ọchịchịrị ebe Buhari nọ -  APC
Ọrịa kansa nke ara egbuola ọtụtụ ụmụnwanyị
Twitter na Instagram gbara ọkụ taa bụ ụbọchị iri na atọ n'ime ọnwa Ọktoba makana ọ bụ ụbọchị ncheta ihe akpọrọ #NoBraDay na Bekee.
#NoBraDay bụ ụbọchị eji a dọ ụmụnwanyị aka na ntị ka ha nyocha ara ha ọfụma maka ịchọpụta ọrịa kansa na mbido ya.
Ihe ise ị kwesiri ịma maka inye nwa ara
'Nye nwa gị ohere ka ọ mịta ara'
Ngalaba na-ahụ maka ahụ ike na ụwa niile akpọrọ WHO n'aha ichafu dere na ụmụnwanyị ruru otu nde 1.8 bụ ndị nwere ọrịa kansa n'afọ 2012.
Ọtụtụ ụmụnwanyị amaghị enyocha ara ha nke ọma
N'ime akwụkwọ ozi ha zipuru, ha kwọwara na ụbọchị a abụghị maka ị hụ ụmụnwayị na-egosi ara ha.
Mana na twitter na Instagram, ụmụnwoke dị afọ dị iche iche pụtara ịkiri foto ara ụmụnwanyị.
Lee ihe @nwokeabiaCHAMP dere oge ọ nụrụ na ụbọchị akụkọ a bụ #NoBraDay.
Mana ọtụtụ mmadụ ghọtara ihe mere ncheta ụbọchị a jiri dị mkpa.
Dịka ka @samCode si kọwa #NoBraDay bụ ụbọchị icheta nakwa ị mụta ihe niile gbasara ọrịa kansa na-eme ụmụnwanyị na ara.
N'ime ozi @reine_toyosii dere o kwuru na ọ bụ ọrịa a gburu nne ya.
Onye ọzọ bụ @D_Mezzenger dekwara na ọ bụ ọrịa kansa gburu nne ya.
Onye ọzọ bụ Gerald Okpara zipuru ozi ya na-arịọ ụmụnwanyị ka ha gba mgbọ hụ na ọrịa kansa abaghị ha n'ahụ.
Akụkọ ndị ọzọ ga-amasị gị
PDP: Anyị họrọ Peter Obi maka ị kwado NotTooYoungToRun
APC eboola Obasanjo ebubo maka Atiku
Ọkụ agbagbuola ụmụ mmadụ n'Abịa steeti
Odion Ighalo nyere ọkpụ atọ n'ime asọmpi a
Obi atọgbuola ndị Super Eagles maka mmeri a meri otu Libya n'asọmpị ịhọpụta ndị ga-eso n'asọmpị ''Africa Cup of Nations'' .
Ha meri mba Libya ọkpụ anọ asatara ihe n'ọdọ egwuregwu Godswill Akpabio n'Uyo. isi obodo Akwa Ibom steeti.
Lee ndị mụrụ ndị Super Eagles ebe a
Ọ bụ Odion Ighalo nyere goolu atọ n'ime asọmpị a, Samuel Kalu bụ onye nyere goolu nke anọ.
Ọtụtụ mmadụ na-eto aha ha na social media maka mmeri a.
Ha na-ekwu na Super Eagles ejiila ihe mere n'iko mba ụwa na Roshịa mụta ihe.
‏@akinlatauto dere na Samuel Kalu bụ onye ga-anọchịte Victor Moses anya n'otu ahụ
@SharmySamuel kọwara ebe Naijirịa nọrọ ugbua n'asọmpị a.
Mana ọtụtu ndị mmadụ ọzọ na-ekwu na ọ ga-afịa Super Eagles ahụ ị me nke ọma ma ha bata n'asọmpi AFCON n'ezi e.
#NoBraDay: Ọ ga-akwụsị ọrịa kansa n'ụmụnwanyị?
PDP: Anyị họrọ Peter Obi maka ị kwado NotTooYoungToRun
Pope Francis ekpebiela maka fada abụọ
Onyeisi ndị otu ụka katolik bụ Pope Francis eyipuola mmadụ abụọ sị mba Chile uwe fada maka ebubo nwakpo ụmụaka.
Pope Francis kwuru na ha ka na-enyocha ọtụtụ fada ndị ọzọ tinyere aka nudi emume a.
Gọmenti etiti ekwuola na ha ebidoola ịnyocha ndị Naijiria bụ ndị ọnụ na-eru n'okwu ruru iri ise maka emume gbasara mpu na aghụghọ.
Ọ bụ onye mgbasa ozi gọọmenti a bụ Garba Shehu zipuru ozi a mana o nweghị aha ọbụla ọkpọrọ n'ime yabụ akwụkwọ ozi.
Onye bubu onye ọgba bọọlu otu Arsenal bụ Thierry Henry nke ayị na-akpọ Igwe abuola onye nchikọta otu bọọlụ n'obodo Monaco.
Henry binyere aka n'akwụkwọ kwuru na ọ ga-abụ onye nchịkọta ha ruo afọ 2021.
Ọkụ agbagbuola ụmụ mmadụ n'Abịa steeti
Ọkụ si na okporo mmanụ agbagbuola ihe ruru mmadụ iri n'itoolu n'Abịa steeti mgbe ụfọdụ ndị ntorobia gara ohi mmanụ agbidi ebe ahụ.
Onye ọrụ ngalaba na-ahụ maka mmanụ agbịdị bụ NNPC  akpọrọ Ndu Ughamadu kwuru na ya bụ ihe mberede mere n'ime obodo Umudaru.
Otu PDP ekwuola na ihe ha jị họrọ Peter Obi dịka onye ga-eso Atiku zọ ọkwa onyeisiala abụghị maka na o si na mpaghara ọwụwa anywanwụ
Ha kwuru na o zuru oke n'ihe niile a na-achọ n'ime onye ga-abụ osote onyeisiala.
Ọ bụrụ na ịnwere akara Facebook oge eruola iji gbanwe passwordu gị
N'ihi na Facebook ekwuola na ndị na-eji ụzọ ezihi ezi abanye akara ndị mmadụ awakpoola akara  ruru nde iri abụọ n'itoolu.
Otu egwuregwu mba Libya ruru mmadụ iri ise atụọla n'Uyo dịka ha na akwado ịzute otu super eagles n'ụbọchị satọde.
Nzute ahụ ga-egosi onye tozuru ịga asọmpị Afrịca cup of Nations n'afọ 2019.
Dịka akụkọ pụtara na-egosi na obi adịghị ndị gọvanọ PDP n'ọwụwa anyanwụ nakwa ndị ndu ha na mpaghara ahụ mma maka nhọrọ Atiku Abubakar họrọ Peter Obi dịka osote ya n'ịzọ ọkwa n'2019, ọtụtụ ụmụ afọ Igbo nakwa ndị Naijiria ndị ọzọ dọnyere Obi ukwu.
Ọtụtụ ndị mmadụ na-ekwu uche gbasara ihe ndị Gọvanọ PDP n'Ala Igbo na-ekwu maka nhọpụta Atiku Abubakar họpụtara Peter Obi sị na ọ bụ uche aka ha, na ọ bụghị uche Ndigbo.
PDP: Anyị họrọ Peter Obi maka ị kwado NotTooYoungToRun
Atiku: Onye ga-abụ osote ya?
Cheta na David Umahi bụ gọvanọ Ebonyi steeti mabụrụkwa onyeisioche 'South East Governors' Forum', kwuru na nhọrọ Atiku họpụta Peter Obi bụ  'imenye Ndigbọ ihere n'ihu' n'ihi na 'akpaghị ya akpa'.
Ha nụrụ iyi na ha ga-agba ya mgba okpuru maka ịgbakụta nkwekọrịta ha nwere azụ.
Otu onye a chọghị ka a kpọ aha ya nọ n'ọgbakọ ha mere gwara ụlọ ntaakụkọ Sun na mkpebi ha nwere bụ ka Atiku were onye chịbụrụ ụlọakụ etiti bụ CBN n'aha ịchafụ bụ Charles Soludo.
Onye ahụ sịrị, "Udo karịrị ịdị ma ọ bụrụ na ọ họrọ Soludo nihi na ọ bụ ka anyị kwekọrịtara."
Kepukepu ọzọ na-eru BBC Igbo nti na-ekwu na-enwere ọtụtụ nọ na PDP ọwụwa anyanwụ anya ha dị n'ọkwa e nyere Peter Obi.
Mana ọtụtụ ndị mmadụ na-ekwu na okwu ndị gọvanọ PDP na-ekwu abụghị uche Ndigbo kama ọ bụ nke onwe n'ihi na obi dị Ndigbo mma na ihe Atiku mere.
Onyeisi ndị ntorobịa otu Ohaneze bụ Mazi Okechukwu Isiguzo dụrụ ndị gọvanọ ọwụwa anyanwụ ọdụ ka ha hapụ ịchụ mmasị onwe ha, chụwa ọdịmma Ndigbo.
Otu ọkaiwu  mabụrụ onye ọnụ na-eru n'okwu gbasara ndọrọndọrọ ọchịchị bụ Chima Nnaji tụnyere n'okwu ahụ oge BBC Igbo gbara ya ajụjụ ọnụ gbasara okwu Atiku na Peter Obi."Ndị Igbo ekwesighi ị na-alụ ọgụ n'ime onwe ha" bụ ihe
Nnaji kwuru na ọ bụ ihe bu obodo a n'isi ya mere na ha kwesiri ịkwado onye nke ha iji nọchị anya ha n'ihe gbasara ọchịchị.
O kwukwara na Ndigbo ghara iji aka ha "kụwa efere Chineke nyere ha jiri rie nrị" agbanyeghị ihe ọbụla Peter Obi mere ha bụ ndị gọvanọ ọwụwa anyanwụ.
Lee ụfọdụ ihe ndị mmadụ na-ekwu:
Ọtụtụ ndị mmadụ ọkachasị Ndigbo na-egosi obi ụtọ nke ha kwupụtara na igwe okwu Facebook.
Mubowale Kuforiji, Dozie Umekunie nakwa Nomso Muoka dere na Peter Obi bu onye kachasị mma n'ime ha niile.
Ndị ozọ dịka Goddy Uwazurike nakwa Basil Olemerezi sokwa na ebumnuche ndị anyi kpọrọ na mbu.
Pius Mordi dere na onweghị onye kwesiri ịge ntị n'ihe Umahi na ndị otu ya na-ekwu.
#NoBraDay: Ọ ga-akwụsị ọrịa kansa n'ụmụnwanyị?
PDP: Anyị họrọ Peter Obi maka ị kwado NotTooYoungToRun
AFCON: Super Eagles agwọọla Libya ibaa
Naịjirịa bụzi ndị nọ n'isi Group E
Naịjirịa abụrụla ndị nọ n'isi Group E n'asompi eji amara ndị ga-etozu ịga iko mba Afịrịka nke Bekee kpọrọ African Cup of Nations nke 2019.
AFCON: Super Eagles agwọọla Libya ịba
Mmadụ iri itoolu emiela mmiri na Libya
Nke mere kaotu bọọlụ Super Eagles ji ọkpụ atọ asatara abụọ merie Libya n'asompi agbara na Tunisia taa.
Ndị nọ bụ n'isi Group E bụ South Afrịka na ogbo ha bụ Seychelles gbara nhatanha na ọdọ egwuregwu Linite dị na Victoria.
Bafana Bafana jiburu 6-0 gbaka Seychelles ahụ na-agba nke mbụ ha.
Naịjirịa ji ọkpụ atọ asataghi merie Libya na-agba nke mbu ha na Naijirịa.
Peter Obi : Ọ bụ eziokwu na Igbo enweghị otu obi?
Nwaanyị a ga-aka nwoke chịta nke ọma?
Ighalo enyerela Naịjirịa goolu 10 kemgbe o ji bido ịgbara Super Eagles
Goolu ise onye egwu Naịjirịa bụ Odion Ighalo nyere n'ime egwuregwu abụọ ọ gbarala Naịjirịa n'ọnwa Oktoba emeela ka a kpụrụ ya n'ọnụ ọzọ.
Ọ bụrụ na Ighalo gere ndị Naịjirịa ntị ka o si Iko Mbaụwa 2018 a gbara na Rọshịa lọta, ọ gaara achili ụkwụ elu sị na ọ gaghị agbara Naịjirịa bọọlụ ọzọ.
AFCON: Super Eagles agwọọla Libya ịba
Ị ma ụmụnwaanyị ji ndị Super Eagles n'ọrụ?
Lee ndị mụrụ ndị Super Eagles ebe a
Mana n'ime otu izu,site n'Oktoba 13 ruo 17, aha Ighalo nọ n'ọnụ ndị mmadụ maka etu o si gosi ndị Libya nkarị ugboro abụọ ha zutere.
O nyere goolu atọ n'ime otu egwuregwu ka Naịjirịa na Libya zutere n'Oktoba 13, ma nyekwa goolu abụọ ka naanị mkpụrụ ụbọchị abụọ gachara.
Ọtụtụ ndị Naịjirịa kparịrị Ighalo maka goolu ọ na-agbanyeghị mere ka Ajentina gbapụ Naịjirịa n'Iko Mbaụwa 2018
Ighalo malitere n'ewu na Twitter na ebe ndị ọzọ.
Ebe ụfọdụ na-ekwu na ha agbagharala ya maka emeghị nke ọma n'asọmpi Iko Mbaụwa ebe a gbapụrụ Naịjirịa n'oge, ndị ọzọ ekwuola na ha adịbeghị njikere ịgbaghara ya.
@ibkthegreat01 sị na naanị ihe ndị Naịjirịa rịọrọ ya bụ inye otu goolu ka ha na Ajentina zutere, mana o mere ihe e ji gbapụ Naịjirịa.
Ọ sị na ọ ga-agbaghara ya naanị ma ọ bụrụ na ọ ga-enye goolu nke ga-eme ka Naịjirịa bulie Iko mba Afrịka.
@s0m3b0di kwuru sị na Ighalo nyere goolu atọ n'ime otu egwuregwu apụtaghị na a ga-agbaghara ya maka irila Naịjirịa n'Iko Mbaụwa.
@Thayour_B_ kwuru sị na ọ masị Ighalo ya nye goolu iri asaa, na ihe ọ ma bụ na Naịịjirịa apụtaghị n'agba nke otu n'Iko Mbaụwa.
@iSlimfit sị ka a gbaghara ya maka goolu ise o nyere n'egwuregwu abụọ.
@Nobsdaslushhkid kwuru sị na o weghachịla okwu ọjọọ niile o kwuru maka Ighalo n'asọmpi Iko Mbaụwa.
@Gentlegiantdido kwuru na Ighalo emeela ya obi aṅụrị.
Abia Pipeline explosion: Di na nwunye so na ndị ọkụ gbagburu
Hauwa Liman: Ọnwụ ya wutere anyị nke ukwu - Gọọmentị
Nigeria vs Libya: Super Eagles nọzị n'isi Group E
Ọ kpatara ego ya n'ịkọ ugbo, nke osikapa bụ eze n'ime ihe ọ na akọpụta.
Oduma gwara BBC Igbo na ya enweghi ike ịrụ ọrụ ọzọ ma ọ bụrụ na ọ bụghị ọrụ ugbo.
Ọ sịkwa na ọ bụ ego ọ na-eweta n'ọrụ ugbo ka o ji azụ ụmu ya na mahadum.
Kirie etu o si arụpụta osikapa ya n'elu.
Nkechi Blessing Sunday bụ onye Igbo ime ejije ndị Yoruba na-amasị.
Ọ gwara BBC Igbo na ọ bụghị nnukwu otele ya na-enye ya ọrụ, kama ọ bụ makana ọ na-emete ihe ọbụla a sị ya mee dịka onye na-eme ejije.
O kwukwara na anaghị agba ya ndina tupu o soro mee ejije.
Onyeisiala bụ Muhammadu Buhari ekwuola na ndị chịburu achị mara afọ n'ala na nwulite ọdọụgbọelu na Naịjirịa kamgbe afọ 1980.
O kwuru nke a mgbe ọ na-agbape ngalaba ọhụrụ nke ọdọụgbọelu mbaụwa dị n'Omagwa Portharcourt nke Rivers Steeti taa.
Okorocha na-ebo onye isi oche APC ebubo maka ntuliaka emere n'Imo
Gọvanọ Imo Steeti bụ Rochas Okorocha ekwuola na onye odeakwụkwọ mgbasa ozi pati APC bụ Lanre Issa Onilu ezipụla ozi ọjọọ banyere APC na mbaụwa.
Okwu a bụ na nzaghachị okwu Issa kwuru na ụfọdụ ndị gọvanọ APC anabataghị mmeri e meriri ha na ntuliaka imeụlọ ha mere na nso nso a.
APC adọla Okorocha aka na ntị
Ezigala ozi ogbunigwe ọzọ n'ụlọ oriri Tribeca Grill dị na New York nke onye nwe ya bụ De Niro.
Nke a bụ mmadụ itoolu ndị akụkọ kwuru na-akatọọ ọchịchị onyeisiala Trump a na-ezigara ụdị ozi a n'ime otu izuụka.
N'asọmpi Europa nke abalị a Sporting Lisbon ga-ele Arsenal ọbịa, ebe Chelsea ga-anabata ndị Bate Borisov.
N'aka nke ọzọ Zenit St Petersburg, Dinamo Zagreb, Bayer Leverkusen na ndị ọzọ ga-anọ n'egwu.
Gọọmentị etiti ekewapụtala ego ruru tarịị naịra asatọ n'ọma bu ego a ga-emefu n'afọ 2019 dịka bọjeti.
Minista na-ahụ maka nhazi nakwa bọjeti bụ Udoma Udoma ekwuola na ya  bụ akwụkwọ na-aga n'ụlọomeiwu maka nyocha ugbua
Minista na-ahụ maka mgbasa ozi Lai Mohammed etiela mkpu n'akụkọ na-agagharị na-ekwu na ya ndị mba Israel na-ama aka gbasara Nnamdi Kanu abụghị eziokwu.
Ọ sị na ndị ọ gbasara ga-ezi ozi n'okwu Nnamdi Kanu ma oge ruo.
Mba Saut Afrịka ewepula ụgwọ ụtụ isi dị n'elu akwa ụmụnwaanyị ji anọ na nsọ iji nyere nwata akwụkwọ ndị nwaanyị aka ka ha kwụsị ịgbajọ ụlọakwụkwọ.
Cheta na ụfọdụ ndị ntorobia na Naịjirịa na-akpoku gọọmentị etiti oku ka ha wepu ya bụ ụtụ isi.
Otu egwuregwu Rangers abụrụla aha na-ewu ewu ugbua dịka ha meriri Kano Pillars n'Asaba ụnyaahụ iji buli asọmpị iko FA nke mbụ ha n'afọ iri atọ n'anọ
Ndị kpara ike a bụ Kelvin Itoya Chidera Ezeh Ajani Ibrahim na n dị ọzọ.
Gee Nkeji nke ụtụtụ a
Akụkọ ndị dị mkpa taa
Ụlọọrụ gọmentị etiti ekwuola uche ha maka asambodo Buhari
A na-ebo Onyeisiala Muhammadu Buhari na o gosighị asambodo ya were bata n'ọchịchị na 2015
Ụlọọrụ onyeisiala agwala ndị na-esi onwu maka iwepụta asambodo Muhammadụ Buhari ha ga gbara ọgwụ ha ṅụọ.
Odeakwụkwọ mgbasa ozi Onyeisiala Buhari bụ Femi Adesina kpọrọ ndị na-eme otu ndị ọnọnkịtị enwe efe.
Nnamdị Kanu pụtara ihe ọzo na onwa Ọktoba ka ọ na-ekpe ekpere na mba Izrel
Ndị otu Arewa Consulative Forum echerela Nnamdị Kanu bụ onye ndu Ipob aka mgba maka okwu ọ tụpụrụ ha na okwu mbụ ya kemgbe ọ pụtara ihe.
Onyeisi otu ahụ bu Yerima Shettima kwụrụ na okwu Kanu maka ịkewe Naịjirịa bụ mba a na-abara agụ.
Ndị an-eme ncheta ndị egburu na Pittsburgh
N'ofesi, akpọpụtala aha ndị egburu na nwakpo ahụ emere na ụlọnzụkọ nke Pittsburgh na mba Amerika.
Ụmụnwanne abụọ na di na nwunye so na ndị isi ha alara na ya bụ nwakpọ nke mmadụ iri na otu (11) nwụnyụrụ anya pii.
Chelsea ji ọkpụ anọ zuo Burnley ike n'ahụ tata
Chelsea meriri ndị Burnley ọkpụ 4 - 0
N'egwuruegwu, Chelsea ewerela ọkpụ anọ a asataghị otu duo ndị Burnley ụlọ na-egwuruegwu ha gbara tata.
N'otuaka ahụ, Crystal palace na Arsenal ji ọkpụ abụọ gbaa onwe ha onye naba onye naba.
Họpụtanụ ndị ndu gụrụ akwụkwọ - Sanusi
Onye Emir nke Kano bụ Muhammed Sanusi n'ime emume mpụta n'ụlọakwụkwọ nke Mahadum Nile dị na Naịjirịa bụ nke e mere ụnyaahụ kwuru na ọtụtụ ndị ndu Naịjirịa bụ ndị na-agụghị akwụkwọ.
O Kwuru ka ndị Naịjirịa saa anya ha na mmiri n'ịhọpụta ndị ndu gụrụ akwụkwọ ma mara uru dị n'agụmakwụkwọ.
Akụkọ kachasị n'abalị: Peter Obi adụọla ndị Naịjirịa ndụmọdụ
Obasanjo: Ndị Naịjirịa etinyela ọnụ n'okwu
Ndị iro m chọrọ igbu m - Nwoye
Ben Nwoye, onyeisi ndị APC n'Enugwu
Onyeisioche Pati APC n'Enugu Steeti bụ Ben Nwoye a gbanarịla ọnwụ ya dịka ndị oji egbe wakporo ụlọ ya dị n'Independent Layout nke Enugwu Steeti.
Nwoye kwuru na ndị a wakporo ndị uweojii na-echekwa ụlọ nche ya ma merụọ otu onye n'ime ha ahụ bụkwanụ onye na-anata ọgwụgwọ n'ụlọọgwụ ugbua.
Ọgụ na mgba aghasaala APC Congress n'Enugwu
A gbagbuola mmadụ iri na otu n'ụlọ nzukọ a kpọrọ 'Tree of Life' dị na Pittsburgh nke Pennsylvania mba Amerịka dịka ha na-eme ofufe nroh.
Onye a na-eche mere nke a bụ otu nwoke a kpọrọ Robert Bowers dị afọ iri anọ na isii bụkwanụ onye nọ n'aka ndị uweojii ugbua.
Ụgbọelu Helikọpta onye nwe otu egwuregwu bọọlụ Leicester City akpọkasịala dịka ọ na-achọ i si n'ọgbọ egwuregwu ha efepu ụnyaahụ.
Cheta na Leicester City bụ ebe Kelechi Iheanacho na Ndidi na-agba bọọlụ gbachara asọmpi ha na ndị West Ham United tupu nke a a na-eme.
Gee Nkeji nke ụtụtụ a:
Akụkọ ndị dị mkpa taa
Ndị Igbo nwe onyeisiala na 2023 - APC
Ndị oti mkpu onyeisiala Buhari na mpaghara ọwụwanyanwụ akatọọla okwu minista na-ahụ maka ọkụ bụ Fashola kwuru na ọchịchị ga-alọghachị ndịda n'afọ 2023.
Otu a kwusiri ike na ọ bụ oge ndị Igbo ịhọpụta onyeisiala n'afọ 2023.
Ụlọọrụ ụgbọmmiri Swiss ekwuola na atọhapụla ndị ọrụ ya mmadụ iri na abụọ atọrọ n'ihe karịrị otu ọnwa gara aga n'akụkụ osimmiri nke Naịjirịa.
Ọzọ gọọmentị mba Poland ekwuola na atọrọla ụmụafọ ha asatọ na mmadụ anọ ndị mba ọzọ nọ n'ụgbọmmiri si Angola na-abịa Naịjirịa.
Ndị omekome agbahapụla ụgbọmmiri ha ji
Otu nwaanyị agbagbuola onwe ya n'ogbunigwe ma merụọ mmadụ asatọ ahụ n'obodo Tunis bụ isi ọchịchị mba Tunisia.
Minista ime obodo nke mba ahụ kwuru na mmadụ asatọ a merụrụ ahụ bụ ndị uweojii.
Dịka ọ dị ugbua ndị mmadụ ji ifuru na akwa na-akwanyere Vichai Srivaddhanaprabha ugwu bụ onye nwe Leicester City nwụrụ na mbere ụgbọelu helịkọpta.
Ndị ọzọ nwụrụ n'ihe mberede a bụ Nursara Suknamai and Kaveporn Punparen na-arụrụ ya ọrụ, Eric Swaffer na enyi ya nwaanyị bụ Izabela Roza Lechowicz bụ ndị ọkwọụgbọ sokwa nwụọ.
N'aka nke ọzọ Manchester City ga-ezute Tottenham n'abalịa n'asọmpi Iko Premier.
N'otu aka ahụ, ụgbọelu ọzọ bu mmadụ otu narị na iri asatọ na asatọ dabara n'oke osimiri n'obodo Jakarta dị n'Indoneshia.
Otu ụgbọelu Lion (bụ ụlọọrụ ụgbọelu a dabara mmiri ugbua) adababuola na mmiri n'afọ 2013 mana enweghị onye nwụrụ mgbe ahụ.
Ndị na-egwu mmiri na Jakarta ebidola ịchọ ndị nọ n'ụgbọelu ahụ, ruo ugbua, ezinaụlọ ndị ụgbọelu ahụ bu na-eche akụkọ ga-apụta na ya.
A gụpụtala ụfọdụ ngwongwo ha dịka akpa, ekwentị nakwa ihe ndị ọzọ na mmiri.
Akpụrụla Nnamdi Kanu bụ onyeisi otu IPOB n'ọnụ ọzọ.
Onye ọbụla na-ekwu maka Kanu ka ọ pụtara n'onyonyo ndị mba Izrel ebe ọ gwara onye ntaakụkọ gbara ya ajụjụ ọnụ na ndị gọọmentị Naịjirịa ekweghị emezu ihe ndị ọ gwara ha mee, nke gụnyere ịtọghapụ Ibrahim El-Zakzaky nakwa Sambo Dasuki.
Dimkpa adaala ka Anthony Anenih bụ otu n'ime ugwu a na-arị atụ egwu na ndọrọndọrọ ọchịchị Naịjirịa lara mmụọ.
Akụkọ kwuru na Anenih dị afọ iri asatọ na ise nwụrụ n'Abuja ka ọ rịachara ọrịa ihe ruru otu izuụka.
Gụọ akụkọ gbasara Anenih n'uju ebe a: Ihe ise ị na-amaghị maka Tony Anenih
Ndị otu Barcelona lụrụ otu Real Madrid dịka nwaanyị na be ndị Madrid ka ha zutere n'asọmpi El-Classico.
Luiz Suarez na-agbara Barcelona bọọlụ nyere goolu atọ n'ime otu egwuregwu a
Ha ji ọkpụ goolu ise a satara otu (5-1) gwọọ Madrid ịba n'ogige Nou Camp bụ be ndị Madrid. Ihe onye ọbụla kpụ n'ọnụ ugbua bụ "a ga-achụ Julen Lopetegui n'ọrụ?"
Gere akụkọ ndịa n'otu nkeji ebe a:
Nwa mba ọzọ amụrụ na Amerịka agaghị abụzị nwafọ Amerịka - Trump
Onyeisiala mba Amerịka bụ Donald Trump aṅụọla iyi na ọ ga-akwụsị ikike iwu kwuru na nwa ndị mba ọzọ a mụrụ na Amerịka ga-abụ nwafọ mba Amerịka.
Ọ gbarụrụ ihu na ọ bụ naanị Amerịka ka ụdị iwu a dị ire, ma kwuo na ọ ga-agbanwe iwu a ma ọ bụrụ na ndị ọchịchị tinyere aka n'akwụkwọ.
Trump kwuru na nke dị mkpa maka ibelata ọnụọgụgụ ndị mmadụ na-abata n'Amerịka kwa mgbe.
Buhari aṅụọla iyi maka ọgbaghara Kaduna
Onyeisiala Muhammadu Buhari aṅụọla iyi na ọ ga-ememina ndị aka ha dị n'ogbugbu ndị mmadụ na Kaduna Steeti.
N'aka nke ọzọ ndị uweojii na ndị otu Shiite na-achịpụ ya na mpaghara Wuse dị n'Abuja dịka ọtụtụ ụgbọala gbarala ọkụ.
Nye anyị nghazigharị obodo were onyeisiala - OYC
Ndị ntoroọbịa Ohanaeze Ndigbo nke onyeisi ha bụ Kingsley Dozie tinyere ọnụ na ka enye ha nhazigharị obodo karịa onyeisiala n'afọ 2023.
Ha gbarụrụ ihu n'okwu minista na-ahụ maka ọkụ latrik bụ Babatunde Fashola kwuru na ọ bụ ndị ndịda anyanwụ nwe ọkwa onyeisiala n'afọ ahụ.
Onweghi pati ọbụla anyị na-akwado - Ntoroọbịa Ohanaeze Ndigbo
Otu onye nọọsụ na mba Jamini akpọrọ Niels Hogel ekwupụtala na o ji ọgwụ gbagbu otu narị mmadụ dịka a na-ekpe ya ikpe.
O kwuru na ọ bụ ka owere ya gosi ndị nọọsụ ibe ya na ọ ga-etuteli ndị ọ gbara ọgwụ ahụ.
Onye na-agbara Tottenham bọolụ bụ Dele Alli etinyela aka n'akwụkwọ ga-agbatị ọnụnọ ya na Tottenham rue afọ 2024.
Nwa amadịa batara n'afọ 2015 enyeela gọọlụ iri anọ na asatọ n'asọmpi otu narị na  iri ise na atọ.
Gọvanọ ndị na-achị steeti iri atọ na isii dị na Naịjirịa na osote onyeisiala bụ Yemi Osinbajo ga-enwe nzukọ taa ebe ha ga-etikọta isi ọnụ kpebie maka ụgwọ opekatampe.
Mịnịsta na-ahụ maka akụnaụba obodo bụ Zainab Ahmed nakwa nke na-ahụ maka ọrụ bụ Chris Ngige, ga-esonye na ya bụ nzukọ.
Onyeisiala mba Jamini bụ Angela Merkel, ekwuola na ọ gaghị azọ ọkwa ọchịchị ọzọ ma oge ya gwụ n'afọ 2021.
O kwukwara na ọ gaghị azọ ọkwa 'onyeisi' otu pati ya bụ CDU ọ bụ onyeisioche ha kemgbe afọ 2000, mgbe ntuliaka ya ga-abịa n'ọnwa Disemba.
A ka na-achọ ndị mmadụ ruru otu narị na iri asatọ na itoolu nọ n'ụgbọelu Lion Air ahụ dabara n'ime okeosimiri n'obodo Jakarta dị n'Indoneshia.
Ka ọ dị ugbua, ezipula teknụzụ a na-akpọ sonar nakwa drone iji nyere aka chọta ma e nwere ndị dị ndụ, ebe ọ bụ naanị ngwongwo ndị mmadụ na akụrụngwa si n'ụgbọelu ahụ ka a ka na-agụpụta na mmiri ruo ugbua.
Otu Real Madrid achụọla Julen Lopetegui ụkwụ eru ala na-erughi ọnwa ise o bidoro ọrụ.
Mba Spen chụrụ Lopetegui kpọ ha gaa asọmpi Iko Mbaụwa nke 2018n'ọnwa Juun ka ha chọpụtara na ọ chọrọ ịhapụ ha gafee Real Madrid
N'otu aka ahụ, Manchester City ji otu ọkpụ goolu merie Tottenham ka ha zutere n'asọmpi Premier League n'abalị ụnyaahụ.
Gee akụkọ niile a n'otu nkeji ebe a:
Lee ihe nkiri nke taa:
Ralph Uwazurike bụ onye ndu ndị MASSOB kwuru ihe o che maka Biafra nakwa ihe mere o ji kwuo na ọ bụzị ihe e ji egwu egwu.
Tonto Dike na Oge Okoye
Tonto Dike na Oge Okoye bụ ndị na-eme ihe nkiri na Nollywood
Abịa n'ihe gbasara echichi n'ala Igbo, ụmụnwaanyị katara ahụ ka a na-echibu ya, mana ugbua ọtụtụ ndị na-echizi echichi n'agbọghọbịa.
Enweghị mgbe Igbo sọrọ nsọ nwaanyị ichi echichi, kama mgbe gboo naanị ụmụnwaanyị lụrụ di maọbụ nwere ezigbo ego ka ọ dịịrị ichi echichi, mana ugbua, afọ ole nwaanyị dị anaghị egbochi ya ichi echichi.
Etu ndị Igbo si agba "alụkwaghịm"
Lee uwe ndị Igbo na-eyi aga igba nkwu
Ụmụnwaanyị na-eme ọfụma n'azụmaahịa maọbụ gụrụ akwụkwọ ọfụma chọrọ ichi echichi ga-echinwu ya ma ọ bụrụhaala na uche ya dị ya, ma bụrụkwa na ọ ga-emenwu ihe dị n'ime ya.
Gịnị dị na nwaanyị ichi echichi n'ala Igbo?
Tupu nwaanyị Igbo echie echichi, ego ji ọrụ. Ọ ga-eme ọtụtụ ihe e ji ego eme.
Ọ ga-azụta ma ji ma ede ma ọjị nakwa nnu
Ọ ga-ewetakwa ego nke a ga-ekesara ụmụnwaanyị ndị nọ n'otu ndị na-echi echichi
Ọ ga-azụta mmanya dị iche iche
Akụkọ kwuru na ihe kpatara e ji eme ihe ego otu a bụ ịmata ma nwaanyị na-achọ ichi echichi onwere ikike ịbụ "omere ọha" ma ihe ndapụta dapụta.
Ụbọchị a ga-akpọpụta ya n'ihu ọha ugboro abụọ ebe ọ ga-eji egwu duputa ụmụnwaanyị ndị ọzọ chiri echichi n'ihu ọha.
Ihe nwaanyị Igbo chiri echichi agaghị emenwu
Na nwaanyị chiri echichi agaghị eme ya ka o nweta ohere ime ihe ụmụnwoke ibe ya nwere ike ime.
Ịlụ ọgụ maọbụ ịga agha
Ụmụnwaanyị Igbo na-ewuewu chiri echichi
Oge ụmụnwaanyị anọ a nwetara echichi ha, ha alụbeghị di.
1) Ome ihe nkiri bụ Genevieve Nnaji chiri echichi 'Eze Ada nke Amuzu Nweafọr' n'afọ 2014.
2) Chika Ike bụkwa onye na-eme ihe nkiri chikwara echichi 'Akwa Ugo mbụ nke Amoli' n'afọ 2013.
3) Oge Okoye nwetara echichi 'Igolo Nwaanyị mbụ nke Awgu' n'afọ 2013
4) Tonto Dike nwetara echichi 'Adadịọramma nke mbụ na Nollywood' ya n'afọ 2017
Oby Ezekwesili: Ebumnobi m ebe Ipob nọ
Ndị mba ọzọ amụrụ n'Amerịka agaghị abụzị ndị mba anyị - Trump
Biafra: Ihe mere e ji nwụchịe Mama Biafra
Sister gbapụrụ n'ụka werezia 'iko' riwe ihe
Otu PDP adọọla otu isi ahụrụ kwaba okpu ndị APC bụ Ahmed Bola Tinubu aka na ntị ka ọ ghara ịchịpụta onwe ya ụkwụ n'ama site n'ikwu okwu dị an̄aa banyere onye nke ha na-azọ ọkwa onyeisiala bụ Atiku Abubakar.
Nke a na-abịa ka Tinubu kwuru sị na ebe ọbụla ọ sọrọ ndị mmadụ ha na-ezute Atiku, na ọ ga-ada ma kwukwaa na APC anaghị atụ ya ụjọ.
Ndị agha nkịtị na-enyere ndị agha Naịjirịa aka ịlụ ọgụ na mpaghara ugwu-ọwụwaanyanwụ Naịjirịa kwuru na ndị agha nnupuisi Boko Haram wakporo ndị mmadụ na Borno steeti n'abalị ma gbuo ihe ruru iri na ise.
Dịka akụkọ si kwuo, ha wakporo obodo Bulaburin na Kofa nakwa Dalori ebe ha zuru ha ohi ma mụnye obodo ahụ ọkụ.
Kanada na-anabata ọtụtụ ndị na-agba ọsọ ndụ
Kanada na-achọ ịgbara ndị Naịjirịa na-ejighi akwụkwọ ikike bata mba ha ụgbọ nwamkpi.
N'agbanyeghị na ọ bụghi naanị ndị Naịjirịa ka nchụla a metụtara, ọ dị ka ọ bụ ha ka ọ ga-aka metụta makana ndị Naịjirịa karịchara na ndị na-ejighị akwụkwọ nọrọ na Kanada.
A ga-ebido emume ili onye nwe otu Leicester City nwụrụ n'ihe mberede ụgbọelu n'abalị Satọde gara aga n'Ịngland.
Vichai Srivaddhanaprabha zụtara otu egwuregwu Leicester City n'afọ 2010
A ga-eme emume ili ya rue ụbọchị asaa na mba ebe o si bụ Taịland.
Gere akụkọ niile a n'otu nkeji ebe a:
Ndịagha Naịjirịa achọpụtala ozu otu onye ndu ha bụ Mohammed Idris Alkali furu efu kemgbe ọnwa Sepụtemba.
Ndịagha ahụ kwuru na ọ bụ otu onye echere so na ndị gburu ya kpọgara ha n'ebe achọtara ozu nwoke ahụ.
Uche Nwosu bụ onyeisi ndị ọrụ na Imo steeti
Rochas okorocha, Uche Nwosu nakwa ndị otu ha ndị ọzọ emeela ngagharị iwe n'Owerri maka ihe ha kpọrọ mkpagbu n'aka ndị isi otu APC
Nke a na-abịa dịka a na-anụ kepu kepu na Okorocha nwereike ịgbalahụ otu APC fere pati ọzọ maka okwu ọgọ ya nwoke bụ Uche Nwosu.
Ndị na-eme nyocha n'ụgbọelu Lion Air dara ada achọtala akpati ojii na-edekọ ihe niile mere n'ime ụgbọelu ahụ tupu ọ daa.
Rue ugbua, achọpụtabeghị onye ọbụla ma haadị ndụ ma ha anwụrụ anwụ n'ihe mberede ahụ.
Otụ ọgba bọọlụ Naịjirịa nwere ọrụsị apụọla n'asọmpị iko mba ụwa nke ndị nwere ọrụsị na Mexico.
Ha pụrụ n'agbanyeghị na ha meriri mba El- Savador n'ihe bụ asọmpị iko mba ụwa nke mbụ ha.
Gee Nkeji nke ụtụtụ a:
Ndị gbara Nnamdi Kanu akaebe
E depụtala akwụkwọ ikpe n'ụlọikpe dị n'Abuja ga-ahụ na enyochara ma nwụchie ndị dịka onye bụbụ Minista na-ahụ maka ụgboelu bụ Femi Fani-Kayode nakwa Sinetọ Enyinnaya Abaribe na ndị ọzọ.
Onye depụtara ya bụ akwụkwọ ikpe bụ Isaiah Ayugu, nke kọwara onwe ya dịka ọkaiwu na-akwụ ụtụ isi ya na Naịjirịa.
Akụkọ kachasị taa: Unu egela Kanu ntị - Uwazuruike
Ayugu kwuru na ọ bụ maka na Nnamdi Kanu gbapụrụ na Naịjirịa kpatara ikpe ebubo ịmegide ala Naịjiria ji ka kwụrụ na-emetụghị aka n'ihu ọkaikpe ndị ụlọikpe gọọmenti etiti bụ Binta Nyako.
O kwuru na asị niile na ebubo a na-ebo ndị agha Naịjịrịa na ha gburu ma tọrọkwa Namdi Kanu na-eme ya ezigbo ihere.
O boro Fani-Kayode ebubo na o kwuru na ọ tụrụ asị gbasara ikpe ahụ nke butere ngbapụ Nnamdi Kanu na Naijirịa.
Ọ bụghị nani Fani-Kayode ka o na-atụ aka ka a nwụchie, ndị ọzọ gụnyere Abaribe, Tochukwu Uchendu nakwa Emmanuel Shallom Ben bụ ndị gbaara Nnamdi Kanu aka ebe mgbe ụlọikpe tọghapụrụ ya n'ọnwa Epreelụ nke afọ 2017.
Ndị ọzọ gụnyere ọkaiwu Kanu bụ Ifeanyi Ejiofor nakwa ndị be onyeisi IPOB bụ Emmanuel na Uchechi Kanu.
Akụkọ ndị ọzọ ga-amasị gị:
Imo APC Primaries: Ụwa gbara onye ọbụla gharị
Ihe ọ na-ewe nwaanyị inweta echichi n'ala Igbo
Ihe mere ụfọdụ ụmụnwoke ji 'alụ' nwabebi
Canada ga-agbara ndị Naịjirịa ụgbọ nwamkpi
Hope Uzodinma na Uche Nwosu
Akụkọ ndị dị mkpa taa
Esemokwu dị n'otu APC n'Imo steeti eyirila trọuza dịka Okorocha na-aba mba.
Aka na-achị Imo steeti agwaala onyeisi otu APC bụ Adams Oshionhole ya rituo n'ọkwa maka mbọ ọ na-agba ị kewa APC.
Ọ na-abịa dịka taa bụ ụbọchị ịkpeazụ tupu INEC akpọpụta aha onye ga-azọ ọkwa Gọvanọ na Naịjirịa niile.
Otu ọkaiwu bụ Isaiah Ayụgụ arịọla ụlọịkpe dị n'Abuja ha mee ka Femi Fani Kayode nakwa Enyinnaya Abaribe bịa zara ọnụ ha maka ọsọ Nnamdi Kanu gbapụrụ na Naịjirịa.
O kwukwara ka anwụchie ndị niile katọrọ ndịagha Naịjirịa ma boo ha ebubo ntọrọ Kanu gụnyere onye ọkwaiwu ya bụ Ifeanyi Ejiofor.
Mba Zimbabwe ga-ebido ị mịpụta mmanụ agbịdị n'ala ha dịka achọpụtara na enwereike ịnwe ya bụ mmanụ n'ala ha.
Onyeisiala Zimbabwe bụ Emmerson Mnangagwagwa zipụrụ ya bụ ozi ma kwukwa na ọrụ ga-ebido n'afọ abụọ na-abịa.
Ndị Mamelodi Sundowns nabatara Usain Bolt ọfụma
Dịke n'ịgba ọsọ bụ Usain Bolt apụọla n'otu egwuregwu bọọlụ Mariners nke mba Ọstralia.
O kelere ndị isi otu bọọlụ ahụ ebe ọ nọ anata nkuzi kmegbe ọnwa ọgọst.
Gee Nkeji nke ụtụtụ a:
Ndị ụka Anglican chọrọ ka e nyeghachi ha ụlọakwụkwọ ha
Gọọmenti Anambra steeti ekwuola na ọbụghị ndị ụka nwe ụlọ akwụkwọ pramarị Bishop Crowther Memoria dị n'Onitsha.
John Adinuba bụ ọnụ na-ekwuchitere gọọmenti Anambra kwuru na Bishop nke Niger n'ụka Anglican bụ Owen Nwokolo na nwunye ya bụ ndị na-ebugharị okwu ụgha a.
Obiano emeela onye Igala kọmishọna
Obiano achụọla kọmishọna ruru 18
O kwuru na ọ bụrụ na ndị ụka Anglican na-azọ na ọ bụ ha nwe ya bụ ala na ụlọ akwụkwụọ, ha wepụta akwụkwọ maọbụ ihe ọ bụla gosiri nke a.
Adinuba kwuru na kamgbe ndị ụka Anglican rịrọchara ebe ahụ iji wee ka ụka ụbọchị Wednesday ọ bụla kamgbe ọnwa abụọ , ha na-ekwuzi na ọ bụ nke ha.
N'ọnụ ya ,"onye nwe ihe a na-abịa ayọrọ ka o nwere ya mee ihe?"
Ọ dọkwara ha aka na nti na ha dọbata ndị ụka Katọlik n'okwu a makana o nweghị mgbe e ji kwuo na ọ bụ ha nwe ya bụ ala maọbụ ụlọakwụkwọ.
O kwuru na kamgbe ekepụtachara ya bụ ụlọakwụkwọ na nke dị bụ ebe ahụ akpọrọ Ọmụ Nwagboka na ọ bụ gọọmenti  na-elekọta ihe niile gbasara ya bụ ụlọakwụkwọ.
John sị na ọ bụ eziokwu na ọ bụ n'ala ahụ ka Crowther tụrụ ukwụ mbụ mgbe ọ biara Anambra mana ọ bụghị ya ga-emezi ka ndị mmadụ kwuo na ọ bụ ndị ụka ya maọbụ ya nwe ya.
Ụka Katọliki n'Enugwu enweela Bishop abụọ
Cheta na ihe karịrị ụkọchukwu 200 ụka Anglican si na diocese nke Niger (mpaghara Onitsha) buru ngagharị iwe ha bugara Gọvanọ na-achị Anambra steeti n´ụbọchị November 3.
Akụkọ na-ekwu na ha mere ngagharị iwe a maka ebubo ikpaoke ha na-ebo Gọvanọ Obiano.
Ụka nne ndị Katọlik akpọtụrụ akpọtụ
Ndị ụka Kraist arụgharịala 'ụlọụka ekwensu'
Ndị ụkọchukwu a yicha uwe ọcha nọchie ụzọ esi apụ n'ụlọọrụ gọvanọ Obiano ma kwuo na ha ga-anọgide ebe ahụ ruo mgbe Govanọ ga-apụta gwa ha ọkwụ.
Kepukepu na-ekwu na ọ bụ maka ebubo etu gọvanọ Obiano si were ụlọakwụkwọ ahụ nye ndị ụka ya bụ ndị Catholic.
Ndị ụkọchukwu Anglican na-ekwusi ike na ụlọakwụkwọ ahụ bụ nke ha.
Ha ji egwu ma buru akwụkwọ ndeputa gosiri iwe ha nke depụtara ụfọdụ ihe dịka ,"Wiillie Obiano hapụrụ anyi ihe bụ nke anyị,"Gọvanọ Obiano nyeghachị anyị ala nakwa ụlọakwụkwọ anyị, Ndọrọndọrọ ọchịchị okwukwe ga-ebiriri n'Anambra steeti, Ụlọ akwụkwọ pramarị Bishop Crowther Memorial dị na Onitsha bụ nke ndị ụka Anglican."
Ka ọ dị ugbua, gọmentị Anambra kwere nkwa na ya ga-etinye ọnụ na ya bụ okwu.
Etu otu nwoke si maba na mmiri na Third Mainland Bridge
Nnamdi Kanu: Abaribe na Fani-Kayode ga-agwa anyị ka o si gbapụ na Naịjirịa - Ọkaiwu
Puffer fish: Azụ ị ga-eri rite ọnwụ
Ekweremadu, nwụnye ya na nwa ya nọ n'ụlo ya mgbe ndị a ji egbe bata
Ndị ụlọomeiwu ukwu enyela ngalaba ha na-ahụ maka ndị uweojii, iwu ka ha mee nyocha gbasara mwakpo a wakporo ụlọ osote onyeisi ha bụ Ike Ekweremadu.
Cheta na a nwụchiri otu nwoke bu egbe banye n'ime ọnụụlọ Ekweremadu, n'ụtụtụ ụbọchị Nọvemba 6, 2018.
Lee eziokwu ihe mere n'ụlọ Ekweremadu
Ekweremadu: Ike agwụla ndị ụlọ ome iwu
Ihe Ndigbo na-ekwu maka ọchịchị onyeisiala ịbụ otu agba afọ isii
Onye a ji egbe ekwubeghi ihe bụ ije ya, mana ndị ma maka akụkọ a kwuru na o so n'ime ndị mibara n'ụlọ Ekweremadu.
Uche Anichukwu, bụ onye ndụmọdụ Ekweremadu n'ihe gbasara ntaakụkọ, zitere BBC akwụkwo mgbasaozi kwuru na ndị amabeghị ndi ha bụ ji nzuzo rịba be Ekweremadu n'ọnụ ụtụtụ taa.
Anichukwu sị na ndị batara be Ekweremadu jidere nwa ya nwoke wee sị ya kpọrọ ha gawa ebe nna ya nọ.
Anichukwu gakwara n'ihu kwuo na ọ bụ mgbe ndị a na Ekweremadu na-ama aka ka ndị nchekwa gbatara bịa zọpụta ya ma jide otu onye n'ime ndị mwakpo a.
Osote onyeisi ndị uweojii Joshak Habila agala ịhụ Ekweremadu
Dika Uche siri dee, onye eji aka nwere ọtụtụ ihe eji awakpo ụlọ nakwa ngwa agha ndi ọzọ.
Ọ gakwara n'ihu kwuo na onye a aka ji ekwebeghị ikwu ije ya.
Anichukwu sị na ọ bụ ogbugbu ka ndị bịara igbu Ekweremadu na ndị be ya.
BBC kpọrọ ọnụ na-ekwuru ndị uweojii Naịjirịa bụ Jimoh Moshood mana ndị nọ n'ụlọọrụ ya kwuru na ya na onyeisi ndị uweojii Naịjirịa nọ na nzukọ, ma gakwa n'ihu kwuo na ha anụbeghị kepukepu ọbụla banyere ihe mere na be Ekweremadu.
Ekweremadu n'onwe ya mechara tinye ọnụ n'ihe mere ya n'Ụlọomeiwu.
Ọ sị na ha lanyere onye a ejidere na be n'aka ndi uweojii.
Ma gakwa n'ihu katọọ etu ndi uweojii jiri kpa agwa. Ọ sị na ha mere ka ha kpụọ onyeisi ndi uweojii bụ Ibrahim Idris n'ekwentị mana ọgaghị.
"Ọ bụ n'elekere anọ nke ụtụtu ka ndị mmadụ wakporo be m, wee ruo ime ụlo ebe mụ na nwụnye m dina.
"Anyi kpọrọ onyeisi ụloọrụ uweojii dị na Akpo. Anyị ahụghị ya ruo elekere ise na ọkara. ọ bụ osote ya ka o dunyere. Ka ọ hụchara ngwa agha ndị a ji bịa, ọ la sị na onyeisi ya ga-abịa.
Ruo elekere itoolu m pụrụ na be m, ahụbeghi ya."
Ekweremadu gakwara n'ihu kwuo na onweghi onye nwere nchekwa n'obodo Naịjirịa.
NLC Strike: Etu ọ ga-esi metụta gị
Asuu strike: Ihe na-eme ugbua na mahadum ala Igbo
Utu rọba ọ na-egbochi gị inwete ụtọ ikpu?
Abubakar Shakau ezipụla ihe nkiri ọhụrụ gosiri oge ndị otu ya wakporo ndị agha Naịjirịa n'obodo Kumshe na Borno steeti na ngwụcha izuụka garaga.
Ihe nkiri a rutere ndị ntaakụkọ Sahara Reporters aka gosikwara egbe na mgbọ dị icheiche ndị Boko Haram sị na ha napụrụ ndị agha Naịjirịa.
Shekau pụtakwara n'ihe nkiri ọzọ na-eme ndị agha Naijirịa akaja.
APC apụtaghị n'akwụkwọ Inec n'Imo
N'Imo, INEC edepụtala aha ndị niile ga-azọ ọkwa dịka gọvanọ na steetị ahụ mana onweghị aha ọbụla pụtara n'okpuru otu pati APC.
Cheta na Hope Uzodinma na Uche Nwosu bụ mmadụ abụọ ka na-azọ onye ga-azọ ọchịchị dika gọvanọ n'okpuru APC n'ulọikpe.
Onye sụrụ ndị mmadụ mma anwụọla
N'ofesi, nwoke sụrụ mmadụ atọ mma na Australia anwụọla n'ụlọọgwụ.
Ndị uweojii akpọghị aha nwoke a mana ha sị na ọ dị afọ iri atọ na otu nakwa bụrụ onye mba Somalia.
Jose Mourinho agwala Man U okwu ike
N'egwuregwu, agbanyeghị na Man U meriri Juventus ọkpụ abụọ asatara otu, aka na-achịkọta ha bụ Jose Mourinho ekwuola na otu dị iche iche ga na-emeri Man U maọbụrụ na ha jụ na agaghị eto.
Mourinho kwuru na ọdịghị mma na oge ọbụla ka ha na-esi azụ emere ndị ha meri n'asọmpi dị iche iche.
Gọvanọ Rochas Okorochas nke Imo steeti ekwuola na onweghi onye maara Hope Uzodimma bụ onye ji aha APC azọ ọkwa gọvanọ na Steeti ahụ.
N'akwụkwọ ozi si n'aka onye odeakwụkwọ mgbasaozi ya bụ Sam Onwuemeodo, Rochas kwuru na Uzodinma abụghị onye APC.
N'aka nke ọzọ onye isioche ndọrọ ndọrọ ọchịchị Hope Uzodinma bụ Declan Emelumba kwuru na Okorocha na-arọ nrọ n'okwu ndị a ọ na-ekwu.
Akụkọ dị mkpa: Zigara INEC aha Uche Nwosu - Okorocha
Naịjirịa bụ mba abụọ kacha anyụ nsị n'ezi
Onyeisiala Naịjirịa bụ onye ikpeazụ ga-ebinye aka n'akwụkwọ maka ịhazigharị ụsoro ntụliaka ndọrọndọrọ ọchịchị ụgbụa
Naịjirịa bụ mba nke abụọ na mba ndị kachasị anyụ nsị na mbara ezi na mba ụwa niile.
Nke a mere onyeisiala Buhari ji gbarụọ ihu ma tinye ọnọdụ gbatagbata n'ụlọọrụ na-ahụ maka mmiri, ịdị ọcha nakwa idebe ebe ọcha na Naịjirịa.
Ndị uweojii na mba Ethiopia ekwuola na ha achọpụtala otu ili nwere ozu mmadụ narị abụọ dị na agbata Somali na Oromia.
Ntaakụkọ kwuru na a chọpụtara ili a oge a na-eme nyocha banyere ihe ọjọọ niile onye bụbu onyeisiala ha bụ Abdi Mohammed mere.
Onye na-agbara Arsenal bọọlụ bụ Danny Welbeck enwetela mmerụ ahụ n'ime asọmpi ha gbatara ụnyaahụ.
Onye nchịkọta ha bụ Unai Emery kwuru a na-eche na mmerụ ahụ buru ibu.
Ndị omekome gbụru onye uweojii na Delta steeti
Akụkọ si Delta steeti Pụta na-akọwa na ndị omekome gbaburu otu onye uweojii ma merụọ ndị ọzọ ahụ n'Asaba bụ isi obodo steeti ahụ.
Ndi ajọ obi a nara ndị uwejii a egbe atọ ka ha kpachara ike a.
Mberede okporoụzọ ataala isi nwoke n'ezinaụlọ ha
Ihe ruru mmadụ iri merụrụ ahụ tụpụ atọ anwụọ
Akukọ ọzọ na-agba anya mmiri bụ nke si Anambara steeti ebe mberede okoro ụzọ tara isi ezinaụlọ na Nkwelle Ezunaka junction dị n'okpuru ọchịchị Oyi.
Anya hụrụ mgbe omere kwuru na ọ bụ otu nwoke, nwunnye ya, ada ya nwannyi na nne nwunnye ya ka ajọ chi zutere mgbe ụgbọala ha nọ n'ime ya na gwomgworo kpiakọrọ.
Mmadụ 30,000 si Kamerun agbatala Naịjirịa ọsọ ndụ
Ngalaba na-hu maka mba ụwa bụ United Nations ekwuola na ihe karịrị mmadụ puku iri atọ esila Kamerun agbata ọsọ ndụ na Naịjirịa.
United Nations sị na ndị a, nke ọkachasị ha bụ ụmụnwaanyị na ụmụaka na-agbala nsogbu dị na mpaghara ọdịda anyanwụ Kamerun ọsọ.
Aka na-achí mba Frans na Jamani bụ Angela Merkel na Emmanuel Macron zutere na Compeigne, bụ ebe Jamani nọ chilie aka elu na ike ọgụ agwụla ha n'afọ 1918.
Emume a so n'ihe a na-eme iji cheta afọ 100 kemgbe anụchara ọgụ a akpọrọ Wold War One.
Atọghapụla ndị ụkọchukwu Katọlik anọ a tọrọla n'ụzọ Agbọ dị na Delta steeti, ụbọchị ole na ole gara aga.
Ọnụ na-ekwuchitere ndị uweojii Delta steeti bụ Andrew Aniamaka, kwuru na ha nwụchikwara ụfọdụ ndị maka ya.
Ụkọchukwu anọ ahụ bụ Victor Adigboluja nke ụka dị n'Ijebu Ode dayọsis; Anthony Otegbola, nke Abeokuta dayọsis; Joseph Ediae, nke Benin achdayọsis; na Emmanuel Obadjere, nke Warri dayọsis.
Ndị otu "Islamic Movement of Nigeria" nke e ji Shiites mara, ekwuola na gọọmentị ji aha onyeisi ha bụ Ibrahim El-Zakzaky ezu ego, makana ọ bụ ya ji aka ya elekọta onwe ya na nga.
Ha kwuru nkea ka akụkọ pụtara ebe Lai Mohammed na-ekwu na gọọmentị na-eji ihe karịrị nde naịra atọ elekọta ya n'ime otu ọnwa.
Alexandria Ocasio-Cortez bụ nwata nwanyị kacha nta na-enweta oche n'ụlọomeiwu ndị mba Amerịka, ekwuola na o nweghị ego o ji akwụ ụgwọ ụlọ.
O kwuru na ọ gaghị akwụnwu ya ruo mgbe ọ ga-erite ụgwọ ọnwa mbụ ya ma o bido ọrụ na Jenụwarị.
Otu Leicester City na-akwado iguzo ihe a kpụrụ akpụ onye nwe ha nwụrụ anwụ n'ihe mberede ụgbọelu helịkọpta gburu mmadụ anọ ndị ọzọ.
Nwa ya nwoke bụ Aiyawatt kwuputara nkea dịka ọ na-ekwu na ịkpụ ya ga-eme ka ọ nọrọ n'obi ha ebighebi.
Gee akụkọ BBC n'otu nkeji:
Ndị otu "Nigerian Labour Congress (NLC)" arịọla onyeisiala Muhammadu Buhari ka ọ gbaa mbọ hụ na o nyere ndị ụlọomeiwu akwụkwọ mbụli ego opekatampe o kwere na nkwa, ka ha nwee ike mezuo ya ọsịsọ.
Peter Eson-Ozo bụ odeakwụkwọ NLC kwuru na ha na-ekwe ndịọrụ Naịjirịa nkwa na mgbe akwụkwọ ahụ ruru ụlọomeiwu, na ha ga-ahụ isi ya.
Aka na-achị Enugwu steeti bụ Ifeanyi Ugwuanyi, ekwela nkwa na ndị na-efe ala nna ha niile ga-esonye n'usoro ntuliaka 2019 na steeti ya, ga-anata nchekwa pụrụiche.
O si n'ọnụ Josef Udedi bụ kọmishọna na-ahụ maka egwuregwu na steeti ahụ kwuputa nkea ka ndị na-efe ala nna ha n'Awgụ si n'ogige ha na-apụta.
Mmadụ anọ fọrọ n'ime iri asatọ na otu ndị ntọ tọrọla n'obodo Bamenda dị na Kamerun, apụtala.
Ruo ugbua, amabeghị ndị tọrọla ha, makana gọọmentị na-ekwu na ọ bụ ndị isi ekwe ọnwụ si na mpaghara Kamerun na-asụ Bekee, mana ha agọrọla aka ha sị na ha amaghị maka ya.
Otu West Ham na-akwado ilele ahụike Samir Nasir gbabuuru Arsenal na Manchester City bọọlụ.
Cheta na a machiri Nasir ịgba bọọlụ ọnwa iri na asatọ, ka a chọtara ọgwụike n'ahụ ya.
Ngalaba na-ahụ maka mpụ na nrụrụaka ego bụ EFCC ekwuola na ha ebidola atụmatụ ga-eme ka onye bụbu minista mmanụ agbịdị bụ Diezani Alison Madueke laghachite Naịjirịa.
EFCC na-achọ ka ọ lata bịa zara ọnụ ya maka ebubo na o zuru ego dị dọla ijeri iri itoolu mgbe ọ nọ n'ọkwa dịka minista.
Hope Uzodinma ji aha APC azọ ọkwa gọvanọ n'Imo Steeti na ntuliaka 2019
Akụkọ na-eru anyị ntị ugbua bụ na ndị uweojii anwụchiela Hope Uzodinma n'ọdọ ugboelu nke Abuja n'abali ụbọchị ụka maka n'ụlọọrụ ya arụghị ọrụngo nke ngalaba NPA nyere ha..
Mana onyeisioche APC n'Imo steeti bụ Dan Nwafor kwuru na ha anụbeghi ya bụ akụkọ.
Ọkụ na-agba n'ọfịa obodo Kalifonia egbuola ihe ruru mmadụ iri atọ n'otu.
Ọkụ ahụ nke bidoro kemgbe ụbọchị tụsde achụpụla ihe ruru mmadụ puku narị abụọ na be ha ebe ndịọrụ gbatagbata ka na-achọ mmadụ narị abụọ.
Otu super eagles nke Naịjirịa ekwuola na ha ga-ebido nkwado maka ịtozu asọmpị AFCON n'Asaba n'ụbọchị taa bụ Monde.,
Ha na-akwado ịzute Bafana Bafana nke Saụt Afrịka n'ụbọchị satọde n'abịa.
A wakpola Atiku - PDP
Peter Obi: El-Rufai eboro ya ebubo ọjọọ?
Aha Uche Nwosu na Hope Uzodinma adịghị n'ime aha Inec wepụtara n'Imo
Ndị gbara Nnamdi Kanu akaebe
Akụkọ na-eru anyị ntị site n'ụlọikpe ukwu di n'Abuja na-akọwa na ọkaikpe Binta Nyako enyela iwu ka ego Sịnetọ Eyinnaya Abaribe na mmadụ abụọ ọzọ jiri gbara Nnamdi Kanu aka ebe baa n'akpa ụlọikpe.
Ọkaikpe Nyako nyere iwu a iji megharị usoro oji nye Nnamdi Kanu n'aka Abaribe na mmadụ abụọ ọzọ n'ọnwa Eprelụ nke 2017.
Mgbe ahụ, Abaribe, Tochukwu Uchendu na Immauel Shalom ji akwụkwọ akụnaụba ha nara Maazị Kanu n'aka ụlọikpe.
Nnamdi Kanu chị ọkụ mmụọ abịa
Nnamdi Kanu: Abaribe na Fani-Kayode ga-agwa anyị ka o si gbapụ na Naịjirịa - Ọkaiwu
Ugbua, Ọkaikpe Nyako sị ka ha kwụnye nde narị naira (100 million) n'ụlọakụ ụlọikpe.
BBC gbara otu onye metụtara Abaribe ajụjụ ọnụ maka mkpebi a, o were sị na onweghi ihe ngbagwojuanya dị na ya maka na ikpe ka na-aga n'ihu.
"Anyị aghaghị itinye ọnụ n'okwu a karịa ikwu na ikpe ka na-aga n'ihu. Ọ bụ ubọchị 28 nke Mach 2019 ka a ga-alaghachi ụlọikpe maka ya a."
Ọkaikpe Nyako kwuru na ọbụghị Abaribe na ndị ọzọ a ka ọ na-ekpe ikpe.
"Ihe m chọrọ bụ ka ha kpọpụtara m Nnamdi Kanu," Nyako kwuru mgbe ọ kpere ikpe taa.
Iwu ya bụ na Abaribe na mmadụ abụọ a nwere ọnwa abụọ iji kwunye ego a.
Cheta na ebidoro ịchọ Kanu ka ndi agha Naịjirịa na ụfọdụ ndị na-akwado ya kwakọrọ isi na be ya n'afọ 2017.
Ndị Ipob, bu otu Kanu nọ n'isi ha, kwuru na mmadụ 28 nwụru mgbe ndị agha wakporo be ya. Ndị agha kwuru na nke a abụghi eziokwu.
Kanu n'onwe ya sị na ọ bụ egwu na ndi agha ga egbu ya mere ojiri gbaa ọsọ.
Ọ sị na ya nọ Izrel ugbua, ma kwukwa na ya chọrọ ịlọta bịa zara ọnụ n'aka Binta Nyako, "ma ọ ọbụru na mba ụwa ga-ekwe nkwa na ikpe m ga akwu ọtọ".
O nweghị onye chuturu onyeisi ụlọomeiwu Anambra steeti - Kọmịshọna mgbasaozi
Ugboro ise akụkọ ụgha kpọtụrụ n'Ala Igbo
Ezekwesili: Aga m akpọpụta Naịjirịa n'ụbịam
Ụfọdụ ndị Igbo ekwuwela uche ha gbasara ọgbakọ Atiku na ndị isi ha mere n'Enugwu n'ụbọchị November 14,2018.
Onye ndu ndị ntoroọbịa ohaneze ndị Igbo bụ Kingsley Dozie kwuru na Atiku na-akọrọ onwe ya na ndị ọ ma na ọ bụghị ndị ntoroọbịa Igbo ka ọ bịakwutere.
O kwukwara na ndị ntoroọbịa Igbo agaghị atụnyere Atiku maka na o bughi ha n'obi.
Ohaneze akatọọla atụmatụ ikesa ego Abacha na steeti 19
Akụkọ kachasị n'abalị: Ohaneze ndịgbo enyeela Buhari iwu kpụ ọkụ n'ọnụ
Ụfọdụ ndị isi ala Igbo kpọrọ ọgbakọ ha "mkpoko Igbo" ekwetala maka mpụta Atiku Abubakar na Peter Obi dịka ndị ga-azọ oche onyeisiala na ntuliaka 2019.
Ha kwukwara na mmekpa ahụ ndị Igbo akarịala ya kpatara na ọ bụ naanị mgbe Atiku/Obi chịwara ka ha nwere olileanya na ọnọdụ a ga-agbanwe.
Obasanjo na Atiku ga-adawa isi- APC
APC eboola Obasanjo ebubo maka Atiku
Ndị ọzọ ọnụ na-eru n'okwu n'ala Igbo biara ya bụ ọgbakọ gụnyere Obi nke Onicha bụ Igwe Nnaemeka Achebe, onyeisi ohaneze ndịgbo bụ Nnia Nwodo, sinatọ Enyinnaya Abaribe na ndị ọzọ.
Onye gụpụtara nkwekọrịta ha bụ Olisa Agbakọba kwuru na ihe mere ha ji kweta na Atiku na Peter ga-azọ ọkwa onyeisiala bụ maka nhazigharị Naịjirịa ha kwuru ha ga-eme ma ha banye n'ọkwa.
Ha kwetara na mpụta Atiku na Obi ga-eme ka ndị Igbo nwee ọnụ n'ihe na-eme n'etiti gọọmenti Naịjirịa.
Ọkammụta Nwabueze rịọrịọ ndị Igbo ka ha kwadọ mpụta Atiku na Obi ma tụnyere ha n'igwe ka ha merie na ntuliaka na-abịanụ.
O kwuru otu ihe ọ chọrọ ime tupu ọnwụọ bụ ihụ na ndigbo so n'ihe a na-eme na gọọmenti etiti.
Nwabueze kwuru na ọ gaghị ezu ike maọbụrụ na ndigbo esonyeghi n'ihe a na-eme na Naịjirịa ma rịọkwa ndị ọchịchị ala Igbo ka ha were otu obi na-eme ihe.
A wakpoola Atiku - PDP
Akụkọ kachasị n'ụtụtụ a: Ohaneze ekwuola ihe ha chọrọ ka e mere ha
Cheta na onye bụbu osote onyeisiala Naịjirịa bụ Atiku Abububar gara Enugwu ebe ya na ndị isi ụfọdụ ndị ndu Igbo nwerr nzukọ.
Akụkọ kwuburu na obi adịghi ụfọdụ ndị na-achi Igbo mma maka etu o siri họpụta Peter Obi dịka onye ga-abụrụ ya osote onyeisiala ma o merie ntuliaka 2019.
Ụfọdụ gọvanọ na ndị eze ama ama nọ na nzụkọ ahụ.
Osita Chidoka, bụbu minista na-ahụ maka njem ụgbọelu dere maka nzụkọ a n'akara Twitter ya.
Kanu na-efu kamgbe Sepụtemba afọ 2017
Ụlọikpe ukwu di n'Abuja agwaala Sịnetọ Eyinnaya Abaribe na mmadụ abụọ ọzọ gbara Nnamdi Kanu aka ebe ha kwụọ otu nde narị naira.
Ọkaikpe Nyako nyere iwu a iji megharị usoro oji hanye Nnamdi Kanu n'aka Abaribe n'afọ 2017.
Minista na-ahụ maka nchekwa na mba Izrel bụ Avigdor Lieberman agbaala arụkwaghị m.
O mere nke a n'ihi nkwekọrịta ndị gọọmentị etiti mba ahụ nwere iji kwụsị ọgụ n'etiti ha ndị Palestine n'abalị abụọ na Gaza.
Otu egwuregwu ụmụnwaanyị Naịjirịa esila Abidjan gaba Accra na njem ịbulata iko mba Afrịka nke ụmụ nwaanyị.
Ha kwuputara nke a site n'akara twitter ha.
Gee nkeji nke mgbede a:
Nchọpụta e mere maka atụmatụ ezinaụlọ a kpọrọ 2018 Global Family Planning kwuru na ime e tepụrụla na Naịjirịa n'afọ 2018 eruola otu nde na ọma(1.3m.), ebe ndị tere ime azụụlọ dị 735,000.
E wepụtara akụkọ a n'ọgbakọ atụmatụ ezinaụlọ bụ International Conference on Family Planning bụ nke na-eme na mba Rwanda ugbua.
Lee ụmụnne Igbo atọ tụrụ ime n'otu mgbe
INEC Ebonyi Steeti na-arịọ ndị mmadụ arịrịọ
Inec: Bia nara PVC gị
Dịka ọ fọdụrụ naanị abalị otu narị ka e mee ntuliaka afọ 2019, ụlọọrụ INEC nke Ebonyi Steeti etiela mkpu na ọtụtụ ndị mmadụ a bịabeghi were akwụkwọ ntuliaka ha.
Onyeisi ụlọọrụ ahụ na Ebonyi Steeti bụ Godswill Obioma kwuru na ihe karịrị otu puku akwụkwọ ntuliaka ka nọ n'aka ha ugbua.
Inec na-eti mkpu maka 'PVC'
Ndị na-agbanyụ ọkụ na kalifonịa ekwuola  na mmadụ iri anọ na asatọ anwụọla ebe ọtụtụ na-efu efu n'ihi ọkụ ọgbụgba a.
Ndị ọrụ a kwuru na ha ejikọtala ọkụ na-agba n'obodo ahụ ka ọ ghara ifesasị mana ha agaghị emeli nke ruo otu ọnwa.
Ọtụtụ ndị mmadụ gbakọtara na Mexico n'emume mmalite asọmpi Iko Mbaụwa nke ndị na-enweghi ụlọ nke agba iri na isii ya.
Ihe a bụ asọmpị e hiwere n'afọ iri abụọ gara aga, iji kwalite ndụ ndị na onweghi ka ọha bụrụ ha n'ụwa.
Naịjirịa agafeela ma sonye na ndị ga-agba Iko mba Afrịka nke 2019 ka ha na Saụt Afrịka ji otu goolu gbaa onye laba onye laba.
Ebe Libya ha na Naịjirịa nọ n'ime otu Otu E ahụ, ji ọkpụ goolu asatọ a satara naanị otu nyụọ ndị Seychelles anya.
Onye ọkachamara n'egwu bọọlụ aha ya bụ Ejike Kanife, kọwara ihe "onye laba onye laba" a pụtara.
O kwuru na 1-1 Naịjirịa na Saụt Afrịka gbara mere ka Naịjirịa nọrọ n'elu tebulu otu E, ma mekwaa ka ha gafee n'ịgba asọmpi Iko Mba Afrịka 2019.
O kwukwara na Naịjirịa gbara ọfụma n'egwuregwu a, ma kwuo na goolu abụọ Naịjirịa nyere nke onye ogbu pịpịrọ gufuru, kwesịrị ịbụ goolu.
Libya ka nwere ohere igafe maọbụrụ na na ha jiri ọtụtụ goolu merie Saụt Afrịka mgbe ha ga-ezute ọzọ.
Makana mmeri ahụ ga-eme ka Libya nwere pọintị asaa ugbua ga-eji otu pọịntị gafee Saụt Afrịka nwere pọịntị itoolu.
Cheta na Naịjirịa esoghị gbaa nke afọ 2015 makana ha akpataghị ike ha ga-eji eso ndị gafere.
Ngalaba na-ahụ maka ntuliaka na Naịjirịa bụ Inec ekwuola na ha ga-ebuli iwu machiri ịgagharị n'obodo maka nkwado ịzọ ọchịchị nke 2019.
Nke bụ na bido n'ụbọchị iri na asatọ nke ọnwa a, ndị ndọrọndọrọ ọchịchị nwereike ibido ihe Bekee kpọrọ "Campaign".
Ihe Saraki kwuru maka Zik
Onyeisi ụlọomeiwu ukwu Naịjirịa bụ Bukola Saraki, butere ụkpa otuto nye Odogwu ndị Igbo bụ Nnamdi Azikiwe n'emume e mere iji cheta ya n'Ọka.
Saraki kwuru na Zik mere ọtụtụ ihe ọma e ji echeta ya, na ọ bụ onye anaghị akpa oke ma bụrụ ọkụ nye ndị agbụrụ isi ojii.
Otu onye anwụọla ebe ọtụtụ ndị ọzọ merụrụ ahụ ka ndị mmadụ pụtara ime ngagharịiwe na mba Frans.
Iwe ndị a bụ na ego mmanụ ụgbọala ejirila pasentị iri abụọ na atọ rịgo elu karịa ihe ọ nọbu, n'ime otu afọ.
Gọọmenti enyela ego enyemaka n'ịku osikapa
Gọmenti etiti ekwuola na ha ga-etinye ego ruru ijeri naira 60 dịka ego eyemaka n'ịkụ osikapa na Naịjirịa.
Minista na-ahụ maka  ọrụ ugbo bụ Audu Ogbe kwuru na mkpebi a bụ maka ị hụ na egọ eji azụ osikapa gbadata n'ahịa.
Otu ụka Christ na Naịjirịa bụ Christian Association of Nigeria agwaala onyeisiala Muhammadu Buhari na patị ya bụ APC aburula ụlọ ebe ndị mpu na aghụghọ na-ezo .
CAN gwara Buhari na oge eruola ị buso ndị niile na-etinye aka na mpu na aghụghọ agha n'ezie agbanyeghị onye ha bụ n'ala Naịjirịa.
Sinatọ Enyinnaya Abaribe agwala gọmentị etiti ka ha gba mbọ hụ na a nwere ọgbakọ ga- akwalite udo na Naịjirịa.
Abaribe gwara ndị nta akụkọ na ọ bụ sọọsọ gọmentị nwere ike ị hụ na udo laghachịtere az ụ n'etiti otu okwukwe n'obodo dị iche iche na Naịjirịa.
Gọọmentị etiti ekwuola na ụbọchị tusde bụ ụbọchị iri abụọ n'ime ọnwa ga-abụ ụbọchị ezumike.
Mkpebi a bụ ka ndị ụka alokoba nwere usoro ha ga-ji me mme mme ha bụ Eid-el Maulud.
N'ofesi, ndị gbatagbata na-ekwu na ha ka na-achọ mmadụ ruru otu puku n'obodo Kalifonia ebe nnukwu ọkụ gbara ọtụtụ ụlọ nakwa gbuo mmadụ ruru iri asa na otu.
Otu Super Eagles na mba Saut Afrịka ga-asụkọta mpi taa n'asọmpi ga-ahọpụta ndị ga-eso n'asọmpi iko mpaghara Afrịka n'afọ 2019.
Super Eagles na ndị Bafana Bafana ga-ezute taa n'elekere abụọ nke ehihie.
Lee ihe nkiri nke taa
Peter Obi sị na Oshiomhole tụrụ asị
Peter Obi ekwuola na okwu onyeisioche APC bụ Adams Oshiomole kwuru na na ndigbo anabataghị ya dịka onye ga-esote Atiku Abụbakar n ọsọ ndọrọndọro ọkwa onyeisiala nke PDP na 2019 bụ ụgha.
Peter Obi: El-Rufai eboro ya ebubo ọjọọ?
Obi, onye kwuru nke site n'onu ojeozi mgbasaozi ya bụ Valentine Obienyem kwuru na naani nsogbu e nweburu bụ a kpaghị ụka ahụ akpa.
Ụlọikpe ukwu atụufiola akwụkwọ ndị otu ụmụnwoke na-alụ onye ha
Ulọikpe ukwu atụpụla akwụkwọ ndị otu chọrọ ka nwoke lụwa ibe ya maọbụ nwaanyị lụwa ibe ya  ha gbara Corporate Affairs Commission bụ ngalaba gọọmenti  na-edebe aha ụlọọrụ dị na Naịjirịa.
Ụlọọrụ CAC jụrụ ịdebe aha ndị otu a dịka otu tozuru ịrụ ọrụ na Naịjirịa.
Emmanuel Macron akpọọla oku ka mba dị dị n'Uropu jikọọ ọnụ
Emmanuel Macron bụ Onyeisiala mba France
N'ofesi, Onyeisiala mba France bụ Emmanuel Macron akpọọla oku ka otu jikọtara mba Urope gbaa mbọ jikọọ ọnụ maka igbochi ọgbaaghara n'ụwa.
Macron kwuru nke a na Berlin mgbe ọ gara emume maka ncheta ndị e gburu n'agha.
Saụt Afrịka gbara Super Falcons 1 - 0 na Ghana
Gee nkeji ụtụtụ a ebe a
Akụkọ ga-amasị gị n'ụtụtụ a
#NextLevel: Nkwa ọhụrụ iri Buhari kwere
Ihe anọ na-ejikọta ndị Naịjirịa
Ihe ise i kwesịrị ịma maka Alvan Ikoku
Ndị ụlọomeiwu anambra steeti agwaala ndị uweojii ka ha gbahie ụlọọrụ ha ha mechiri ka mgbe izuụka garaaga ka ha rụọ ọrụ ha.
Cheta na nsogbu dara n'ụlọọrụ ahụ oge ụfọdụ n'ime ndị omeiwu steeti ahụ chuturu onyeisi ha bụ Rita Maduagwu, mana Maduagwu ka na-ekwu na ya bụ onyeisi ụlọomeiwu steeti ahụ.
Atiku ekwela ndị Naịjirịa nkwa
Atiku ekwuola na ọchịchị ya ga-abụ maka mmadụ niile nọ na Naijiria, na agbanyeghị mpaghara ha si.
O kwuru nke a na Monde n'ime ozi ịchụ nta vootu maka 2019.
N'ofesi, ndị uweojii anwụchiela Carlos Ghosn bụ onyeisi ụlọọrụ Nissan na-arụpụta ugbọala dị iche iche.
Ha na-ebo ya ebubo mpu na aghụghọ.
Onye ọgbabọọlụ otu Wolves bụ Jonny Otto agaghị eso n'asọmpị ọbụla ruo izu isii makana akwara dọwara ya.
N'akụkọ yiri ibe ya, ndị uweojii na-ekwu na ha ka na-eleba anya n'ebubo nwakpo dị n'isi ọgba bọọlụ ama ama aha ya bụ Paul Gascoigne.
Mana Gascoigne na-ekwusi ike na aka ya dị ọcha.
Tupu ọ nwụọ, Tosyn Bucknor na-arụ ọrụ n'Inspiration FM.
Tosyn Bucknor bụ onye ntaakụkọ ama ọfụma na Naịjirịa, nke mere ọnwụ ya jiri bụrụ ihe ọha na ama ji akparịta ụka na sochal midia.
Akụkọ pụtara maka ọnwụ nwaanyị a kwuru na ọ bụ di ya hụrụ ozu ya mgbe ọ natara ọrụ n'abalị ụnyaahụ bụ ụbọchị 19 n'ime ọnwa Nọvemba 2018.
Ọrịa kọlera na-eme njem na Naịjirịa
Ọrịa lassa egbuola otu onye na Taraba
Kansa akpamamịrị ụmụnwoke egbuola ọtụtụ
Nwanne ya nwaanyị bụ Funke Bucknor-Obrute dere na Facebook na ihe gburu nwanne ya nwaanyị bụ ọrịa ahụ Bekee kpọrọ Sickle Cell.
Ndị mma Tosyn Bucknor ma ya ka onye na-agụ egwu kpọrọ onwe ya Contradiction, ma makwara ya dịka onye ntaakụkọ redio akpọrọ Area Mama.
Ka ọ bụ eziokwu na ọrịa ọbara nko na-arịa nwaanyị a, ọ na-agba mbọ n'ọrụ ya nakwa ime ihe banyere nka n'ụzụ.
Ọ dị afọ 37 mgbe ọ nara mụọ.
Gịnị bụ ọrịa a Bekee kpọrọ 'Sickle Cell'?
Dọkinta Mcginger Ibeneme kọwara BBC ihe bụ ọrịa Sickle Cell nke ọ sị na Igbo gboo na-akpọ ọbara nko, okponọbara maọbụ ọrịa ogbanje.
O sị na o so n'ime ọrịa ndị a na-enwete site n'aka nna na nne.
Lee ihe dị ọzọ ọ Dọkinta Ibeneme gwara anyị maka ọrịa a:
Ndị ọ na efe karịa bụ ndị oji na ndị sị mpaghara Asia.
Ọrịa a na-emetụta mmepụta ọkpụkpụ ọbara. Nke a bụ na ndị ọrịa dị n'ahụ na-emepụta ọkpụkpụ ọbara ahụ esighi ike.
Na nkọwa Ibeneme, di na nwunye nwere agbọ ọbara AS, ohere diri ka nwa ha nwete nke SS - bụ nke bu ọrịa ọgbanje a.
Yabụ na onye nwere agbọ ọbara AS bụ onye Bekee kpọrọ "Carrier", ka onye nwere nke SS bụ onye bu ọrịa.
Ndị nwere ọrịa na-arịa ọrịa ọfụma nke mere o ji dị mkpa ị na-enyocha ọfụma tupu nwoke na nwaanyi agawa n'ihu ịmụ nwa.
Restructuring: Afenifere, Ohaneze, Middle Belt Forum kwụ ebe ha kwụ
Lee  mkpamkpa ọkụ kpara n'ahịa  Nkwo Ngwa Aba
O nwere ihe ọhụrụ  dị na nkwa Buhari?
Ndị a bịara ịzụ ahịa n'Owere
N'agbanyeghị na o ruola afọ ole na ole ndị mba ọzọ malitere ime azụmahịa "Cyber Monday" na "Black Friday", ọhụrụ a ka o bidoro ịdọ ndị Naịjirịa n'ahụ.
Ka o sila dị, gị maọbụ onye ị ma nwere mmasị ịzụ ahịa na "Cyber Monday" nakwa "Black Friday", mana ị ma ihe ọ pụtara?
Akaọrụ ise ị nwere ike iji N10,000 bido
NYSC Allowance: Gịnị ka ị ga-ejinwu N19,800 mee?
Ihe isii i na-ekwesighi ime na social media gị
Nke a bụ ụbọchị Mọnde na-esote ụbọchị Tọọzde nke anọ n'ime Nọvemba, mgbe e mechara "ekele" na mba Amerịka.
Ọ na-abịakarị ma e mechaa "Black Friday", ka ndị mmadụ nwee ike zụrụ ihe n'ọnụ ala na-aga n'ihu.
Emume a malitere na mba Amerịka, bụ ụbọchị na-eso ụbọchị "ekele" a na-eme na Tọọzde nke anọ n'ime Nọvemba kwa afọ.
A na-ahụta ya dịka mmalite oge ndị mmadụ na-eji azụ ahịa ha ruo oge ekeresimesi, ndị na-ere ihe na-ejikwa ya arata ndị mmadụ n'ahịa ha.
Ebe ndị mmadụ kwụ na-eche ka enyochaa ihe ha zụrụ tupu ha akwụọ ụgwọ, n'otu ụlọahịa dị n'Owere
Mana ya bụ "Black Friday" na-ere isi abụọ;
Otu, ị nwere ohere iji aka gị họpụta ma zụrụ ihe ị chọrọ ịzụ mana nke abụọ bụ na ị laruo maọbụ ị zụchaa, ị nwereike ịhụ na ị zụtara ma ihe ị chọrọ ma nke ị na-achọghị.
Maka gịnị? Makana ihe bịara dị ọnụ ala, ị na-azụ etu masịrị gị maka na ị che na ego pere mpe nke bụ na ị ga-ejinwu obere ego zụta ọtụtụ ihe.
Ihe mere o ji amasị ndị mmadụ
Ọ na-amasị ndị mmadụ nke ukwu makana ụbọchị ahụ na-abịakarị otu ugboro n'ime otu afọ, na-enye ha ohere ịzụta ọtụtụ ihe na-etufughị nnukwu ego.
Ị gaa na mba ofesi, ị ga-ahụ ka ọtụtụ ndị bu oche nọrọ ala maọbụ kwụrụ n'ahịrị n'ihu ụlọahịa dị iche iche, ebe ha na-eche ka ụlọahịa ndị a mepee ka ha nwee ike kwobanye gaa rie ego ha.
N'otu ụlọahịa dị n'Owere, ndị mmadụ pụtara tupu ahịa ahụ emepee, ka ha na-eche ịzụ ahịa "Black Friday"
Ụfọdụ na-ebido n'abalị chi ga-efo ụbọchị ahụ, ka nwee ike ịbụ ndị mbụ ga-abanye.
Ọtụtụ ndị na-ewepụcha ihe ruru pasentị 70
N'ụbọchị "Black Friday", ndị na-ere ahịa na-ebelata ego, mee ka ihe ha na-ere dị oke ọnụ ala, bụ ihe Bekee kpọrọ "discount".
Atụmatụ a bụ ụzọ ha na-esi enweta ndị ahịa ọhụrụ, makana ndị amabughị maka ha maọbụ ndị anaghị azụbu ha ahịa ga-ejiri ohere ihe ịdị ọnụ ala bịa na nke ha ma zụta ihe etu ha chọrọ.
Ebe ọ na-amasị ụfọdụ ndị ịga ebe a na-ere ihe nke Bekee kpọrọ "shopping mall", ọ na-amasị ndị ọzọ ịzụ ahịa nke ha n'elu ịntanetị.
Maka ọnọdụ "ahịa" a, o meela ka ọtụtụ ndị nweta ohere ịnọ ebe ọbụla ha nọ zụọ ọtụtụ ihe ha chọrọ.
Ebe o si ka mma bụ na ị nwere ike ime ya n'elu ekwentị gị.
Nke a na-aka adabara ndị na-azụ ahịa "Black Friday" nke ha n'elu ịntanetị.
Nke bụ na ha tụkọtachaa ihe ha zụrụ, kwụọ ụgwọ, ndị nwe ahịa ahụ ga-ezite ya ebe ha nọ n'efu.
Ị na-azụ ahịa "Black Friday"? Gwa anyị etu o si amasị gị.
Lekwa ụzọ ise ihe wuru ewu na soshal midịa metụtara ụmụ Naịjirịa
Ohaneze Ndigbo naara ego iji kwado Atiku - Joe Igbokwe
Ihe ise na-amasị Kanu ị maghị
Ụkọchụkwụ Peace bụ otu n'ime ndị na-agbasa ozi otu Ipob agwaala BBC Igbo na ihe mere ha jiri mee nghaghari iwe taa bụ maka ị saa anya ndị Igbo na mmiri maka ntuliaka 2019.
Peace kwusiri ike na Ipob jiri ohere a were dọọ ndị Igbo aka na ntị na ihe ga-adị ha mma abụghị ka nwafọ bụrụ onyeisiala maọbụ osoteonyeisiala Naịjirịa.
Ndị ọrụ gbata gbata azọpụtala mmadụ ise n'ụlọ elu dara na Port Harcourt.
Otu onye n'ime ha pụtara na ndụ gwara BBC na ya enweghị ego o ji aga ụlọ ọgwụ maka ọgwụgwọ.
Abia Pipeline explosion: Sineti ekwuola na ha ga-enyocha ihe mere
'Etu m si gbalahụ ụlọ ahụ dara n'Abụja ịdagbu m'
Otu onye pụtara n'ụlọ a adara ada na ndụ
Ezinaụlọ ndị nke ha so n'ụlọ dara ada ekwuola na onye nke ha ka tọrọ n'ime ụlọ ahụ dara na Port Harcourt.
Ndị ọrụ gbata gbata kwuru na otu onye anwụọla mana ha gbapụtara mmadụ iri abụọ na abụọ wee zọpụtakwa otu nwoke aka ya bepuru ebepu na ya bụ ihe mberede.
'Etu m si gbalahụ ụlọ ahụ dara n'Abụja ịdagbu m'
Mmadụ atọ ka nọ n'ime ala n'ụlọelụ ụlọ atọ dara na Nnewi
Cheta na ụlọ elu nwere mpaghara asaa a ka na-arụ arụ dara ada na mgbede ọnwa November, nke afọ 2018.
Ihe a mere n'ụzọ Woji nke "New GRA" dị na Portharcourt.
Ndị ọchịchị steeti Portharcourt ekwuola na ha na-enyocha ihe a mere nụ.
Ha kwukwara  na ọtụtụ ndị ọrụ na ndị na-atụ obere mgbere ahịa ka tọọrọ n'ime ya bụ ụlọ dara nụ.
Onye ntaakụkọ BBC gara ebe ihe a mere kwuru na kamgbe elekere 8 nke mgbede November iri abụọ na atọ ebugala mmadụ ruru iri abụọ na abụọ meruru ahụ ụlọọgwụ ebe ha nọ na-anata ọgwụgwọ.
Ndị ọchịchị steeti Portharcourt ekwuola na ha na-enyocha ihe a mere nụ.
Ndị ọrụ gbata gbata nakwa ndị , ndị nchekwa , nọ ebe ahụ na-azọpụta ndị ka tọrọ n'ime ụlọ elu ahụ dara ada.
EFCC ga-ezipute Diezani site na mba UK
Diezani ka na-ago ebubo dị ya n'isi
Onyeisi ụlọ ọrụ na-ahụ maka ịbuso mpụ na nrụrụka agha na Naịjịrịa, EFCC bụ Ibrahim Magu ebidola usoro a ga-eji zipute onye bụbụ minista na-ahụ maka mmanụ agbidi na Naijirịa akpọrọ Diezani Alison-
Madueke site na mba UK ruo Naịjirịa ka ọ bịa zara ọnụ ya n'ụlọ ikpe. Magu na ngalaba na-ahụ maka ịbụsọ mpu agha na mba Uk ezutela ị bịdọ nke
Chikwelu Oparanozie bụ onye ndụ ndị Falcons na ya bụ egwụrụegwụ
Otu egwuregwu bọọlụ Naịjirịa ga-ezute Equitorial Guinea na asọmpi iko mba Afirịka ụmụnwaanyị na-agba.
Ha na-agba ka onye ọ bụla meriri nu nwete ohere ị banye asọmpi nke ga-esote agba ị nwete ebe atọ sotere agba nke ikpeazụ.
Ndị Taiwan pụtara n'igwe mee ngharị iwe maka ịkwado alụma nwoke na nwoke maọbụ nwaanyị na nwaanyị
Mba Taiwan na-eme ntulịaka iji mara ka ha ga-abụ otu n'ime obodo dị n'Asia ga-eme ka mmekọrịta nwoke na nwoke bụrụ ihe na-adaghị iwu.
Cheta na Ụlọikpe kpebiri na alụma nwoke na nwoke  adịghị njọ ma nyekwa ụlọ omeiwu afọ abụọ ịdọzi iwu a maọbụ wepụta nke ọ hụrụ.
Ndị ji egbe awakpola obi nnọchite anya mba China n'ala Pakistan.
Akụkọ kwuru na mmadụ anọ nwụrụ na mkpa mkpa a mana ndị uweojii gbagburu mmadụ atọ n'ime ndị a wakporo ebe ahụ.
Akụkọ kwukwara na onweghị onye mba China  nwụrụ mkpa mkpa ahụ.
Boko Haram na nwakpo ndị agha Naịjirịa
Ihe nkiri a na-ekegharị na soshal midia na-egosi ihe yiri ndi agha Naịjirịa ka Boko Haram na-awakpo ha.
Ihe a mere n'ọdọ ndị agha akpọrọ Metele dị na Borno.
Agbanyeghị na ndị agha Naịjirịa ekwubeghị okwu maka mwakpo a, ndị omeiwu Naịjirịa ekwuola na ha ga nyocha etu o siri mee.
Ipob ekwuola na nghagharị iwe ha mere bụ maka ikwupute ebumnobi ha gbasara ntuliaka 2019.
Ụkọchụkwụ Peace bụ otu n'ime ndị na-agbasa ozi Ipob gwara BBC Igbo na ihe ga-adị ha mma abụghị ka nwafọ bụrụ onyeisiala maọbụ osoteonyeisiala Naịjirịa.
Ọgba bọọlụ otu Chelsea bụ N'Golo Kante ebinyele aka n'akwụkwọ ga-eme ka ọ gbaa bọọlụ n'otu Chelsea ruo afọ 2023.
Obodo Seongnam dị na mba Saụt Koria emechiela ebe kachasị nnukwu ha na-anọ egbu ma ree anụ nkịta ruru nde kwa afọ.
Ha ga-akwatucha ihe ndị a rụrụ ebe ahụ a na-akpọ "Taepyeong-dong complex", n'ime ụbọchị abụọ ma tụgharịa ya ka ọ bụrụ ebe ndị mmadụ na-abịa anọsapụ ahụ.
Ụlọoriri ebe a na-ere nkịta n'obodo Seoul, sitere na 1,500 daruo 700 n'afọ 2015.
Gọọmentị etiti etinyela ọnụ n'ihe gbasara ihe aka chịburu Naịjirịa bụ Goodluck Jonathan dere n'akwụkwọ ya na nrụrụaka karịrị ugbua karịa oge ọ nọ n'ọchịchị.
Ọnụ na-ekwuchitere Onyeisiala bụ Garba Shehu kwuru na Jonathan na-etu ọnụ enweghị isi,  kama ọ ga-ekwu na onweghị ikike ibuso mpụ na nrụrụaka agha maọbụ wepụta atụmatụ ga-akwụsị izu ego e kwesịrị iji rụọ ọrụ.
Ọnụ na-ekwuchitere PDP bụ Kola Ologbondiyan, kwuru na ha ma na obi na-amapụ ndị APC kemgbe ndị ọwụwa-anyanwụ na ndị mpaghara ọzọ kwuru na ha ga-akwadosi Abubakar Atiku ike.
Mana Joe Igbokwe na-ekwuchitere APC na Legọs kwuru na obi adịghị amapụ ha makana njem nleta ndị gọvanọ ọwụwa-anyanwụ gara ileta Onyeisiala Muhammadu Buhari gosiri nnabata.
Sadio Mane bụ onye egwu si mba Senegal, agbatịkwuola afọ ole ọ ga-agbara Liverpool bọọlụ.
Mane dị afọ iri abụọ na isii ugbua, batara Liverpool na 2016 ebe ọ ga-agbara ha bọọlụ ruo afọ 2023.
Nwaanyị ji Igbo akụziri ndị mmadụ mgbakọ na mwepụ ekwuola na ọ na-eme ka ha mụta isiokwu ahụ ọfụma nakwa ọsịsọ.
Ruo ugbua igbu mmadụ bụ arụ n'ala ọbụla
N'oge gboo, Igbo nwere ọtụtụ omume bụ arụ nwereike ibute ọnwụ ngwa ngwa maọbụrụ na mmadụ mee ya.
Chiagozie Nnabuihe bụ ọkachamara na Mahadum Legọs n'ihe gbasara akwụkwọ gbasara Afrịka nke a kpọrọ African studies na Bekee, kọwara na ọ bụ mmụọ bi n'ime ala bụ ihe na-asọ arụ ndị a.
Omenala kọwara na mmụọ Ala bụ nwaanyị.
Ị ma chi ndị Igbo na-efe n'oge gboo?
I ga-egbu ụdịrị ichi a egburu mgbe gboo?
A gafesie Chi-ukwu, ala bụ mmụọ kachasị mkpa n'ala Igbo.
N'oge gboo, Igbo nwere nkwenye na ala nwere ike imesu onye ọbụla kpasuru ya iwe.
Ọ bụkwa mmụọ a, na-ahụ na ihe niile a kọrọ n'ugbo mịrị mkpụrụ, na-ahụ na mmiri dị n'ala oge ọbụla.
Gịnị bụ ihe ise Igbo na mmụọ Ala na-asọ?
Onye ọbụla gburu mmadụ ga-eji isi ya buru njọ a
Ala na-asọ ọbara mmadụ. Nnabuihe kọwara n'Igbo nwere nkwenye na Ala bụ nne na-enye ndụ.
Ya mere ka ọ bụrụ iwu na ọ nweghi onye ga-egbu mmadụ makana onye ahụ agaghị enwe ike inye ndụ.
Ntaramahụhụ onye ọbụla gburu mmadụ bụ ịchụpụ onye ahụ n'ala ahụ maọbụ ịkpọrọ onyeahụ gawa ajọ ọhịa ebe ọ ga-anwụ.
Ala ga-ajụ onye gburu onwe ya
Dịka igbu mmadụ, igbu onwe bụkwa ihe ala na-asọ makana ọbara mmadụ dị n'ime ya.
Nnabuihe kọwara na Ala na-ajụ ozu onyeọbụla gburu onwe ha.
Tupu ha buru ozu onye ahụ gawa n'ime ajọ ọhịa, ndị dibia ga-achụ aja di icheiche iji sachapụ ajọ ihe ụdị ihe a nwere ike ibute n'ala ahụ.
Ọ bụ mgbe e mechara emume a ka ndị ntorobịa ga-eburu ozu onye ahụ gawa ajọ ọhịa.
Idina onye si ezinaụlọ gị
Ihe a bụkwa ihe Ala na-ajụ bụrụkwa nnukwu arụ n'ala Igbo.
Ọ bụrụ na nwa pụta na mmekọ a, ndị obodo ahụ ga-eburu ya gawa n'ime ajọ ọhịa ma chụpụkwa ezinaụlọ nwa ahụ n'ala ahụ.
Igbo nwere nkwenye na Ala abụọla ezinaụlọ ahụ ọnụ.
Ọ na-ahịa ahụ ịnụ na mmadụ mere ụdị ihe a n'ala Igbo.
Mana mgbe ọbụla o mere, Igbo nwere nkwenye na Ala ga-ebunye onye ahụ ọrịa.
Ọrịa a nwere ike ịbụ ara, ekpenta (Leprosy), afọ ọsịsa maọbụ nzịza (Dropsy) na ọtụtụ ndị ọzọ.
Obodo ahụ ga-eji ngwa ngwa buru onye ahụ gawa ajọ ọhịa ebe ọ ga-anwụ.
Ụka Krist emeela ka Igbo kwụsị ọtụtụ iwu a
Nke a na-agbawa obi mana ọ bụ amaghị ihe butere ya.
Igbo nwere nkwenye n'oge gboo na Ala bụ mmụọ na-enye ndụ na-enyekwa nwa na-enye di na nwunye sọọsọ otu nwa n'otu ugboro.
Ha nwere nkwenye na nwaanyị ọbụla mụrụ ejima nwere mmekọrịta n'aka nwoke nke abụghị di ya.
Ihe a na-eme ma nwaanyị mụọ ejima bụ na a ga-eburu ụmụaka ahu na nne ha gawa n'ime ajọ ọhịa ebe ha ga-anwụ.
'Ndị be anyị ka tọrọ n'ụlọ elu dara ada' - Ezinaụlọ
Lekwa ụzọ ise ihe wuru ewu na soshal midia metụtara ụmụ Naịjirịa
Onyeisiala Muhammadu Buhari ewepụtala ụgwọ ọnwa ọhurụ a ga-anakwụ ndị uweojii Naịjirịa.
Buhari kwuru na ọchịchị ya ga-eme ihe niile ịhụ n'ihe ọbụla gbasara ndị uweojii ọkachasị ihe ha ji enyere ndụ aka ga-adị n'uju ka ugwu ha furu efu diri ha.
O kwuru mgbe ndị otu "Nigeria Police Service Commission" gara ikela ya n'Abuja.
Ha gara ikele ya maka etu o siri kweta ka e bulie ego ụgwọ ọnwa ha nakwa ego ezumike nka ha.
Ụlọ ọrụ na-ahụ maka etu e si agbasa ozi na Naịjirịa bụ NBC n'aha ichafụ enyela ndị ndọrọndọrọ ọchịchị ndụmọdụ ka ha gbara okwu akpọmasị ọsọ.
NBC kwukwara ka ha gbara agwa ọbụla ga-eme ka ntuliaka na-abịa n'afọ 2019 ghara ịga nkeọma.
Ọ bụ onyeisi ha bụ Mallam Ikra Bilbis, nyere ndụmọdụ a n'ọgbakọ ha mere na Sokoto n'ụbọchị November  26, 2018.
Ụmụnne Ojukwu na nwunye ya gara ụlọikpe maka akụnaụba nna ha
N'icheta ndụ o biri n'ụwa, Elliot Uko, onye buru Ojukwu akpa ọtụtụ afọ tupu ọ nwụọ, kwuru na Ojukwu ejighị ịhụnanya Ndigbo nwere ebe ọ nọ kpaa ego dịka ndị ndorondọrọ ọchịchị ugbua na-eme.
Cheta na a na-eme ncheta ọnwụ Chukwuemeka Odumegwu Ojukwu dịka ọ gbara afọ asatọ.
Ndị otu Ipob kwuru na ndị uweojii na-atụ asị
Ndị uweojii ewepụtala aha mmadụ iri atọ na atọ ndị ha na-ebo ebubo na ha gburu otu onye otu ha n'ọgbaghara mere na Nnewi.
Ha kwukwara na ndị Ipob merụrụ "onyeisi ndị uweojii (DPO) ogige Central Police Station (CPS), Nnewi bụ CSP Babalola Adewunyi, ASP Micheal Duru nke 'Area Command, Nnewi' nakwa Inspector Akinbami Olaniyi nke CPS Nnewi ahụ.
Otu Manchester city na united na-eme karị ọzụzụ ka ha wee dị sam maka egwuregwu bọọlụ
O nwere ihe di iche n'etiti Man United na Man city?
Otu egwuregwu Manchester United na-anata ego ụgwọ ọnwa ji nde pound 500 karịa nke otu Manchester city n'ime otu afọ dịka Global Sports Salaries Survey si kwupụta.
Alaọmajiji gburu mmadụ ruru narị isii na Iran n'afọ 2017
Ihe  karịrị mmadụ narị asaa emerụọla ahụ n'ala ọma jiji mere n'ọdịda anyanwụ Iran n'abali ụbọchị ọnwa Nọvember 25.
E nwebeghi onye e kwuru nwụrụla nụ maọbụ onye merụrụ ahụ.
Ihe a mere n'akụkụ ebe ala ọmajiji gburu mmadụ ruru narị isii n'afọ 2017 mere.
Inec: Bia nara PVC gị
Ụlọọrụ na-ahụ maka ntuliaka bụ INEC ndị dị na mpaghara ọwụwanayanwụ agwala ndị mmadụ ka ha gaa n'okpuru ọchịchị obodo ha ga were akwụkwọ ntụliaka ha bụ PVC na bekee.
Ọnụ na-ekwuru ndị INEC n'Imo Steeti bụ Oriakụ Benson kwuru na 'PVC' ndị debara aha site n'afọ 2017 rue n'ọnwa Juun nke afọ 2018 apụtala.
O kwuru na nkesa 'PVC' ga-amalite taa n'isi ụlọọrụ ha dị n'okpuru ọchịchị obodo dị iche iche na Steeti ndị dị na mpaghara ọwụwanyanwụ.
Inec na-eti mkpu maka 'PVC'
Gọọmentị na otu jịkọtara ndị nkuzi mahadum bụ ASUU ga-enwe mkparịta ụkọ ọzọ taa iji mee ka ha kwụsị abụbọ ọrụ ndị otu a na-agba.
Onyeisi ndị ASUU bụ Biodun Ogunyemi kwuru na ọ bụrụ na gọọmentị mee ihe ha kwesiri ime na ha ga-akwụsị abụbọ ọrụ a nọrọla izụụka atọ.
Asuu strike: Ihe na-eme ugbua na mahadum ala Igbo
Egwu ji ndị ọkachamara n'ihe mgbasara akụnaụba dịka ọnụ mmanụ agbadị dara rue dọla iri ise na asatọ kwa otu udu mmanụ n'ahịa mbaụwa.
Cheta na ndị isi ọchịchị bụ Federal Executive Council na bekee gbadoro ụkwụ na ọnụ mmanụ ịda dọla iri isii wee hiwe mkpata na mmefu nke afọ a.
Praịm Mịnịsta mba Briten bụ Theresa May agwala ndị ọmeiwu ha na ọ bụrụ ha gbahapụ nkwerikọta 'Brexit' na ọ ga-ebute nkewa na adịghị n'otu.
Okwu ya na-abịa dịka ndị ndu mba ndị nọ na European Union tinyechara aka n'akwụkwọ nkwekọrịta maka 'Brexit'.
Onye na-agbara Super Falcons bọọlụ Asisat Oshoala ekwuola na ọnọdụ ọma ha nọ n'asọmpi Iko mba Afrịka abụghị ọrụ otu onye kama ọ bụ mammịrị anyụkọtara ọnụ.
Oshoala nyere goolụ atọ na mmeri ha ji ọkpụ isii merie ndị Equitorial Guinea iji baa agba abụọ nke ikpeazụ.
Mkpatịta ụka ndu Chad Basin
Buhari na ndị isiala ndi ọzọ nọ na Chad Basin si na ha ga etinye uche na-ibuso Boko Haram agha
Ndị isiala mba Naịjirịa, Chad, Niger na Central Afrịcan nọ n'ọgbakọ n'isi obodo Chad bụ N'Djamena n'ilebanye n'okwu gbasara nchekwa na mba ndị ahụ.
Ọgbakọ a nke ga-ewe otu ụbọchị ga-enyere ha aka ihiwe ọrụ ọtawaike n'ibuso Boko Haram agha.
Egbuola ndị ọkụ azụ na Lake Chad
Ndi oji ego achụ ego n'ahịa Nkwo Nnewi ekwuola na ha ga-agbape ahịa ha dịka ha na-eche ịnụ ihe ndi uweojii na gọọmentị na-ekwu maka ndị otu ha eji eji.
Ha kwukwara na ọ bụrụ na a tụhapụghị ha, na aga agbachikwa ahịa ahụ, tinyekwara ahịa niile dị n'Anambra rue mgbe atọhapụrụ ndị a.
Ihe mere Gọvanọ Obiano ji chọ ka atọghapụ ụfọdụ ndị mmadụ uweojii nwụchiri na Nnewi
EFCC ga-enyo ndị ego ndị ndọrọ ndọrọ ọchịchị
Buhari họpụtara Magu ugboro abuọ ka ndị sineti were ya dịka onye isi EFCC
Ụlọọrụ EFCC ekwuola na ha ga-enyoba anya n'ego niile otu ndọrọ ọchịchị na-enwete maka ntuliaka 2019.
Onyeisi ụlọọrụ ahụ bụ Ibrahim Magu kwupụtara nke n'ọgbakọ ndị gọvanọ mere n'Abuja.
A ga-amachi otu ndọrọndọrọ ọchịchị ike ego
Michael Cohen onye bụbu ọkaiwu Onyeisiala mba Amerịka bụ Donald Trump ekwuola na ọ tụrụ asị nye ndị omeiwu gbasara ụlọukwu Trump na-arụ na Rọshịa.
Cohen pụtara n'ụlọikpe na-atụghị ma kwupụta nke a n'ihu ọkaikpe  n'obodo New York
N'akụkọ yiri ibe ya otu websait ọhụrụ akpọrọ "CrossCheck Nigeria" apụtala ebe a na enyocha ma akụkọ ọbụla pụtara ma ọbụ akụko ụgha.
Ọtụtụ ndị nta akụkọ sị mba ofesi tinyere aka n'ịmụpụta websait a makana a chọpụtara na ọtụtụ akụkọ ụgha na-efegharị na Naịjirịa ugbua.
Ndị uweojii ekwuola na ha mehela ụlọomeiwu Anambra steeti.
Cheta na ndị uweojii mechiri ya bụ ụlọomeiwu maka ọgbaghara bidoro maka nchụda a chụdara Rita Maduagwu bụbụ onyeisiụlọomeiwu ahụ.
Ha na-ekwukwa na ha ga-agba mbọ hụ na nwuchiri onyeọbụla chọrọ ịkpalite nsogbu n'ụlọomeiwu ahụ ọzọ.
N'ofesi, onyeisi mba Ukrain na-arịọ obodo dị iche cihe n'okpuru NATO ka ha zite ndị agha enyemaka ngwa ngwa maka ebubo ha na-ebo na Rọshịa chọrọ ka Ukrain laghachị azụ dịka obodo nọrọ n'okpuru ala
N'egwuregwu, onyeisi "Nigeria Football Federation" bụ Amaju Pinnick ekwuola na ọ mara otu Falcons ga-enwe mmeri na asọmpị ikpeazu nke iko mba ụwa nke ụmụnwaanyị.
Falcons na Bayana Bayana sị mba Saut Afịrịka ga-ezute n'ụbọchị mbụ nke ọnwa Dizemba nke afọ a.
Mmeri Super Falcons meriri otu Bayana Bayana nke South Africa emeela ka ha bute iko nke itolu (9) n'asommpi AWCON.
Ka nkeji 90 agbazuru bọọlụ, enyekwara ha nkeji iri na atọ ọzọ mana onweghị onye nyere goolu.
Gịnị mere bọọlụ ụmụnwaanyị anaghị amasị gi?
Super Falcons enweela onye nkuzi ọhụrụ
Ị ma ụmụnwaanyị ji ndị Super Eagles n'ọrụ?
Nke a mere ha jiri gbaa penariti bụ nke ndị Super Falcons ji gbajie ha aka napụ ha ya bụ iko ka ha nyere goolu anọ ebe South Africa nyere atọ.
Nke a bụ ugboro 11 agbagoro egwuruegwu a. Naịjirịa jide itoolu ya ebe Equatorial Guinea ji abụọ ndị ọzọ.
South Africa azọọla iko a na-agba nke ikpeazụ ugboro anọ na-achitaghị aja. N'ime ugboro anọ ahụ, ha na Naịjirịa agbaala ugboro abụọ bụ nke Naịjirịa merichara ha.
Abịa n'otu ụmụnwaanyị gbara asọmpi nke 2018 a, ihe karịrị ọkara n'ime ha na-agba bọọlụ na mba ofesi, ebe ndị ọzọ na-agba bọọlụ na Naịjirịa.
N'ime otu a sokwa gaa, a kpọrọ aha mmadụ anọ n'ime mmadụ 15 nwere ike inweta ihe nrite "Nwaanyị kacha agba n'Afrịka" nke 2018.
Onye nchịkọta otu Falcons bụ Thomas Dennerby, sokwa na mmadụ ise nwere ike inweta ihe nrite "Onye nkuzi kacha akuzi" nke 2018.
Oluehi na-eyi uwe e dere 1, na-eche goolu na Rivers Angels dị na Rivas steeti na Naịjirịa.
A mụrụ ya n'afọ 1987.
Tochukwu Oluehi echeerela Naịjirịa goolu ihe ruru afọ asatọ
Ohiaeriaku na-echere ndị Confluence Queens dị na Kogi steeti goolu.
A mụrụ ya n'afọ 1996.
Nnadozie na-echere ndị River Angels bọọlụ.
A mụrụ ya n'afọ 2000.
Chiamaka cheere otu Flamingoes nke Naịjirịa goolu n'asọmpi Iko Mbaụwa ndị dị afọ 17 n'afọ 2016
Ebi na-eyi uwe e biri ise n'elu, na-agba bọọlụ na Henan Huishang dị na mba China.
A mụrụ ya n'afọ 1983.
Ohale na-eyi uwe e biri atọ n'elu, na-agba bọọlụ na Vaxjo DFF dị na mba Swidin.
A mụrụ ya n'afọ 1991.
Ogbonna na-agba bọọlụ na Ibom Angels dị n'Akwa Ibom steeti.
A mụrụ ya n'afọ 1998.
Chukwunonye na-agba bọọlụ na Asarums IF dị na mba Swidin.
A mụrụ ya n'afọ 1992.
Ebere na-agba bọọlụ na Barcelona FC dị na mba Spen.
A mụrụ ya n'afọ 1991.
Ebere so n'otu Super Falcons buliri Iko Mba Arịka n'afọ 2016
Ikidi na-agba bọọlụ na Piteå IF dị na mba Swidin.
A mụrụ ya n'afọ 1987.
Faith Ikidi malitere ịgbara Naịjirịa bọọlụ n'afọ 2004
Nnodim na-agba bọọlụ na Nasarawa Amazons dị na Nasarawa steeti.
A mụrụ ya n'afọ 1995.
Okobi na-agba bọọlụ na Eskilstuna United dị na mba Swidin.
A mụrụ ya n'afọ 1993.
Imo na-agba bọọlụ na Nasarawa Amazons dị na Nasarawa steeti.
A mụrụ ya n'afọ 2000.
Ayinde na-agba bọọlụ na Asarum IF dị na mba Swidin.
A mụrụ ya n'afọ 1995.
Chikwelu na-agba bọọlụ na Kristianstand DFF dị na mba Swidin.
A mụrụ ya n'afọ 1988.
Okoronkwo na-agba bọọlụ na Nasarawa Amazons dị na Nasarawa.
A mụrụ ya n'afọ 1992.
Oshoala nwetara ihe nrite "nwaanyị kacha agba n'Afrịka" nke afọ 2017, ma bụrụkwa onye kacha gbakpuo bọọlụ na neetị n'Iko Mba Afrịka nke 2016.
Ọ na-agba bọolụ na Dalian Quanjain FC dị na mba China.
A mụrụ ya n'afọ 1994.
Oparanozie malitere ịgbara Naịjirịa bọọlụ n'afọ 2010. O nwetara ihe nrite boot ọlaedo a na-enye onye kachasị nye goolu nke asọmpi AWCON e mere n'afọ 2014.
Ọ na-agbara otu Guinamp dị na mba Frans bọọlụ.
A mụrụ ya n'afọ 1993.
Ordega na-eyi uwe 17, na-agba bọọlụ na Washington Spirit dị na mba Amerịka, mana ezigara ya Atletico Madrid na mbinye.
Ọ nọchitela anya Naịjirịa n'asọmpi ndị na-agafeghị afọ 17 nakwa nke ndị na-agafeghị afọ 20.
O so Naịjirịa bulie iko atọ n'afọ 2010, 2014, 2016.
A mụrụ ya n'afọ 1993.
Ajibade na-agbara FC Robo dị na Legọs steeti bọọlụ.
O nwetara ihe nrite "onye kachasị gbaa ọfụma" n'egwuregwu Naịjirịa na Kanada oge ha zutere n'asọmpi Iko Mbaụwa nke 2016.
A mụrụ ya n'afọ 1999.
Ihezuo na-agbara BIIK Kazygurt dị na mba Kazastan bọolụ.
O nwetara ihe nrite "onye kachasị gbaa ọfụma" n'egwuregwu Naịjirịa na Spen oge ha zutere n'asọmpi Iko Mbaụwa nke 2016.
A mụrụ ya n'afọ 1997.
Uchendu na-agbara ndị Sporting club de Braga dị na mba Pọtugal bọolụ.
A mụrụ ya n'afọ 1997.
Thomas Dennerby malitere ịchịkọta otu Super Falcons n'ọnwa Jenụwarị nke 2018.
Ọ bụbu onye nchịkọta otu egwu ụmụnwaanyị mba Swidin.
NAPTIP anwụchiela ndị na-atụ mgbere ụmụaka Anwụrụ ise nwere ike ibute ọnwụ n'ụlọ ọbụla
Ndị 'Ụkọchukwu Alakụba' bu egbe apụtala na Sokoto
Ihe isii ndị nne Nigeria ji bụrụ 'ọpụrụiche'
Atiku meriri na ntuliaka imeụlọ PDP mere na ọnwa Ọktoba 2018
Onye ji aha PDP azọ ọkwa onyeisiala bụ Atiku Abubakar na osote ya bụ Peter Obi amalitela ịgba ọsọ achụm nta Vootu na Sokoto Steeti bụ otu n'ime ọdịda anyanwụ ugwu.
N'ozi ha wepụtara n'akara twitter ndị PDP, ha kwuru na ntuliaka 2019 bụ maka ọdịnihu ụmụaka na ndị ntoroọbịa Naịjirịa.
A wakpoola Atiku - PDP
Ụbịam na ndị ndọrọndọrọ ọchịchị ọ bụ nwanne?
Ndị otu pati si na steeti asaa gụnyere Sokoto, Zamfara, Kebbi, Jigawa, Katsina, Kano nakwa Kaduna so ya mgbe ọ gara imalite ịchụ nta vootu.
A na-tụ anya na Atiku ga-emepekwa ụlọọrụ ịchụ nta vootu ya nke ga-adị na Sokoto.
Ndị otu pati PDP kwuru na ha kwenyere na ọ bụ mpaghara ọdịda anyanwụ ga-edu ụzọ na Naịjirịa ma kwetekwa na ọ bụ Atiku ga-azọta oche onyeisiala na ntuliaka 2019.
PLWD: INEC ga-eme ka ịtụ vootu diri ndị nwere nkwarụ nfe
'Ihe anyị chọrọ bu ka akwụọ anyị ụgwọ eji anyị'
Uche Nwosu abaala patị ọzọ
Akụkọ n'ewuewu bụ na Uche Nwosu a hapụla pati APC banye otu Action Alliance (AA).
Onye dị nso n'ebe Uche Nwosu na-achọghị ka a kpọ aha ya gwara BBC Igbo na ọ hapụru APC gawa zie AA, ọ gwara ọha etu a mgbe o rituru ụgbọelu sị Abuja lọta.
O kwuru na o mere nke a  n'ihi ịhụnanya o nwere n'ebe Imo steeti nọ karịa ndị ntoroọbịa ya.
Onye a gaa n'ihu kwuo na Uche Nwosu ga-akwado Buhari n'ịzọ ọkwa ọchịchị onyeisiala n'afọ 2019.
Ọnụ na-ekwuchitere ndị APC n'Imo steeti agbasola Uche Nwosu
N'aka ọzọ ọnụ na-ekwuchitere APC n'Imo steeti bụ FCC Onwuasoanya Jones gbara arụkwaghị m n'ọrụ ya, wee gbaso Uche Nwosu site n'ibu onye isi nchịkọta achunta vootu.
NASS: Ndịọrụ ha na-eme ngagharịiwe n'ihi ụgwọọnwa
DSS anwụchiela nwunye onyeisiala adigboroja
Mmadụ na-akarị n'ụlọakwaụkwọ nke gọọmentị
Na mbụ, ọtụtụ mmadụ na-ahụta ụlọakwụkwọ ọha - maọbụ nke gọọmentị hibere - ka mmadụ niile na Naịjirịa na-agakari.
Mana  e mechara ruo mgbe ọ bụ ụlọakwụkwọ ndị nkiti, nke a kpọrọ "Private School" ka ọtụtụ mmadụ na-etinye ụmụaka ha.
Atụmatụ a bidoro mgbe ndị agha na-achị Naịjirịa.
'A na m ahapụ akwụkwọ iji chute ezigbo mmiri'
Anglican Priests protest: Ụlọakwụkwọ Crowther abụghị nke ndị ụka - Gọọmentị Anambra
Ugbua, ọ dịzị ka ọ bụ sọsọ ndị aka ha esichaghị ike ka na-akpọga ụmụ ha ụlọakwụkwọ nke a a kpọrọ "Public School" na Bekee.
Omume a sitere n'etu ụlọakwụkwọ ndị gọọmentị hibere jiri bụrụ ebe anaghị enye ụmụaka ụdịrị ọzụzụ ha chọrọ.
Ụfọdụ oge, ọ na-abụ na dị nkuzi n'onwe ha enweteghi ọzụzụ chara chara, nke mere ha agaghị enyenwụ ụmụaka ọzụzụ zuru ezu.
Ebe ndi nkuzi nwere ọzụzụ ọfụma, akwụghị ụgwọ etu o si kwesi, maọbụ mgbe ọ jiri kwesi, na-eme ka ume ọghụghụ gbochere ha ịkụzịrị ụmụaka ihe ọfụma.
Ụlọakwụkwọ nke nkiti dị na Lekki, Legọs. Ndị aka esighi ike adịghị etinye ụmụ ha na ụdịrị ụlọakwụkwọ a
Ọzọ bụ na gọọmentị adịghị etinye anya n'ihe banyere agam n'ihu ụlọakwụkwọ ndị a; adịghị enye ha ihe ha kwesiri iji ruọ ọrụ, maọbụ hibere ha ụlọakwụkwọ.
Ọ bụ ọnọdụ a mere ndị mmadụ jiri wepụtata iwu ga-eme ka ndị nọ na gọọmentị itinye ụmụ ha na ụlọakwụkwọ gọọmentị.
Onye wepụtara atụmatụ a bụ Sergius Osei Ogun.
E wezụgara atụmatụ a makana ụfọdụ ndị omeiwu kwuru na ọ ga-emegide ikike dịrị onye ịhọrọ ihe ha chọrọ.
O nwere ndị ihe wutere, mere ha ji tinye ọnụ na ya na Twitter.
Sulaiman Ibrahim dere na ya bụrụ na atụmatụ a gara n'ihu, ụlọakwụkwọ ọha ga-alaghachite etu ọ dị na mbụ.
Onye nwere akara @objz2 jụru ma enwereike ime ngaghari iwe maka ihe a?
@Adeyanj34605578 si na ekwesiri ikene onye wepụtara atumatu a bụ Maazị Ogun.
Na Facebook, Uchenna Ezeh kwuru na atụmatụ a amaka.
"Onye chọrọ ka nwa ya ga akwụkwọ n'ofesi ekwesighị ị gara ala anyị ozi. Ọ bụghi iwu mmadụ ịbụ onye ọrụ ọha."
O nweghi onye BBC hụru ekwenyeghị n'atụmatụ a.
Nke mere ajụjụ jiri bụrụ: "Atụmatụ ọ ka ga-aga n'ihu?"
Kemgbe e chiri ya ụkọchukwu na 1995, ọnwa Julaị 29, afọ 1995, Fada Ejike Mbaka bụ ụkọchukwu sitere n'ụtụtụ puo eze.
Bido n'ụlọụka Holy Ghost Cathedral bụ ebe mbụ e zigara ya ọrụ, Mbaka bidoro na-adọta igwe mmadụ n'ụka ụtụtụ n'ihi ka oziọma ya sị ada.
Fada Mbaka asaala ndị na-akọta ya
Ọchịchị Buhari bụ 'Demon-cracy' ọ bụghị Democracy - Fr Mbaka
Atiku bụ Bureau de Change - Mbaka
Na e gbughị oge aha ya wusara ebe niile n'ala Igbo dịka akụkọ ọrụebube so ofufe nro ya "Adoration Ministry" na-agbasasị.
Mana ihe ndị mere Mbaka onye ama ama na gburugburu Naijiria bụ okwu gbasara ndọrọndọrọ ọchịchị o kwurula n'elu ebe nchụaja.
Ọtụtụ n'ime amụma ahụ nke ọ na-ebu na mịnịstri ya nke na-adọta puku kwuru puku mmadụ kwa izuụka, ebe ụfọdụ emezughị.
Fr.Mbaka zutere Buhari n'afọ 2016 díka
Lee ụfọdụ okwu Mbaka kwurula pụtara ụka na Naijiria:
1. N'ụbọchị Mọnde, December 2, 2018, Mbaka gwara Peter Obi, onye so Atiku Abubakar azọ dịka Osote Onyeisiala na Chineke kpọrọ aka ntachi asị n'ihi na Obi jụrụ ịkpọpụta aha ego ọ ga-enye maka ịrụ ọrụ na mịnịstrị Mbaka.
Ọtụtụ ndị mmadụ katọrọ Mbaka na-ajụ ma ọ na-eke ngọzị Chukwu naanị ndị wetara ego mana na nzaghachi ndị katọrọ ya, Mbaka kwuru sị, "Anaghị m ana ego ikpere onye ọbụla ekpere."
2. N'ọnwa Oktoba, Mbaka kpọrọ Atiku 'Bureau de change' n'ihi ụdị ego igwe akụkọ kwuru banyere ndị mmadụ n'aka n'oge PDP meriri na ntuliaka imeụlọ ha na Pọt Hakọt.
3. Na 2015, Mbaka buru amụma na Goodluck Jonathan agaghị emeri na ntuliaka ọkwa onyeisiala nke afọ ahụ n'ihi na Chineke ajụla ya, kama na Buhari ga-emeri.
Amụma ya ahụ adịghị ọtụtụ ndị mmadụ mma ọkachasị Ndigbo n'ihi ịhụnannya ha nwere n'ebe Jonathan nọ, mana Buhari mechara merie.
4. N'ọnwa Janụwarị nakwa Oktoba afọ 2018, ka o gachara ihe dịka afọ atọ ọ batara ọchịchị, Fada Mbaka kwuru n'ozioma ya, sị,"Buhari gbanwee maọbụ a gbanwe gị"
Okwu butekwara ụka n'ihi na ọtụtụ nọ na soshal midia tara ya ụta sị na ọ bụ nkwado ya mere ka Buhari banye n'ọchịchị.
5. N'afọ 2014, Mbaka gwara ndị Imo ka ha ghara ịtụnyere Ikedi Okahim ịzọ ọkwa nke abụọ dịka Gọvanọ Imo maka iti ụkọchukwu ihe.
Ohakim kpụrụ afọ n'ala na ntuliaka ahụ. Mana e mechara, Mbaka rịọ mgbaghara sị na ọ bụ asị ka a tụdoro Ohakim.
6. N'afọ 2003, Mbaka kwuru na Chimamaroke Nnamanị, onye bụbu gọvanọ Enugwu steeti agaghị abanye ọkwa ọchịchị  agba nke abụọ.
Amụma ahụ emezụghị mana n'otu mkparịtaụka ya na onye ntaakụkọ.
Ọbụghị eziokwu na Action Alliance akwụghị Uche Nwosu n'azụ - Obidiche
Ndigbo e nwere ọnụ okwu na ndọrọndọrọ ọchịchị Lagos?
Ụjọ ogbunigwe achụpụla ndị CNN n'ụlọọrụ ha
Ihe asaa mere ndị mmadụ anaghị egbochi ịtụrụ ime na Naịjirịa
Ndị ahịa mmanụ ụgbọala na Gọọmentị
Ndị na-ere mmanụ ụgbọala na Naịjirịa ekwuola na onweghi  nkwerikọta ọbụla ha na gọọmentị nwere banyere ụgwọ ego dị  ijeri narị naịra asatọ e ji ha.
Onye odeakwụkwọ ha bụ Olufemi Adewole kwuru na ha ka kwụ ebe ha kwụ bụ ịkwụsị ọrụ dịka ụbọchị asaa ha nyere gọọmentị na-abịa n'ozuzu.
'Anyị ụmụ Naịjirịa atagbuola onwe anyị n'ahụhụ'
Soshial Midia na-enwu ọkụ n'okwu banyere arịrịo  Fada Ejike rịọrọ Peter Obi n'okwu ọ gwara ya n'ịzuụka gara aga.
Ọtụtụ kwuru na Mbaka e gosila ihe o ji bụrụ ezigbo nwa Chineke ebe ndị ọzị na-ekwu na okwu ya bụ ihe ihere nye ụka Katọlik.
Ihe ndị mmadụ na-ekwu maka arịrịọ Fada Mbaka rịọrọ Peter Obi
Osote mịnịsta ọdịnala na mba Fransị bụ Laurent Nunez ekwuola na ihe ruru mmadụ puku iri atọ na otu esonyela na ndị ye akwa odo odo na-eme nghagharị iwe na mba ahụ.
Ngagharị iwe a nke bụ maka mbuli ọnụ mmanụ ụgbọala ka na aga n'ihu n'agbanyeghi na gọọmentị mba Fransị akwụsịtụla ya rue ọnwa isii.
Mohamed Salah nyerela Liverpool goolu 44 n'afọ 2017/2018
Mohamed Salah na-enwu ọkụ dịka ọ bụ ya kachasị e nye goolu n'asompi dị na mba Yurope kamgbe otu afọ ma a gụpụ Lionel Messi.
Salah nyere goolu atọ na mmeri Liverpool ji ọkpụ goolu anọ merie Bournamouth n'asọmpi Premier lig.
Ọkụ abaala ụlọahịa na Kaduna
Ọkụ ataala ọtụtụ ụlọ ahịa a na-ere redio, TV na ngawa ahịa "electronic" ọzọ n'ụzọ Ahmadu Bello Way dị na Kaduna, isi obodo Kaduna steeti.
A na-eche na ọkụ a bidoro n'otu ụlọ ahịa n'elekere iri nke abalị Fraịde, ree ọtụtụ ụlọahịa.
Ahmadu Bello Way bụ ebe ọtụtụ ụlọahịa dị na Kaduna.
Ndị ọrụ gbata gbata na Kaduna dere n'akara Facebook ha na ha gaara ebe a ọku a gbara ịgbanyụ yainye.
Opec enwela nkwekọrịta nchabi mmanụ agbịdị
Opec, bụ ọgbakọ mba ndị na-emepụta mmanụ, achabiela oke mmanụ ha ga na-emepụta.
Mba iri ọzọ na-emepụta mmanụ na-anọghi n'otu ahụ so nwe nkwekọrịta na a ga-achabi mmepụta agbọ mmanụ otude na narị ise kwa ụbọchị.
Ebumnobi ha bụ na ọ ga-eme ka ego a na-ere mmanụ belata ọdịda ọ na-ada.
Azọgbuola mmadụ isii na Itali
Ndị mmadụ na-agba ọsọ ndụ azọgbuola mmadụ isii n'ebe a na akwọrị akụ n'obodo Ancona dị n'Itali.
Ebe mmadụ otu narị ọzọ merụrụ ahụ, nke mmadụ iri n'ime ha merụru ezigbote ahụ.
Mberede a mere ka awaụru ose ebe ndi a nọ.
Taa ka ndị Super Falcons ga-amata ndị ha na ha ga ezute n'asọmpị Iko Mbaụwa nke ụmụnwanyị a ga-agba n'afọ 2019.
Falcons ritere ohere ịga iko Mbaụwa a ka ha turu ugo n'iko mba Afrịka nke ụmụwanyị a gbara n'Accra, isi obodo Ghana.
Gee akụkọ ndị a n'ebe a:
Lai Mohammed agọrọla aka ya
Minista na-ahụ maka mgbasa ozi bụ Lai Mohammed agọọla na onweghi ebe ọbụla na mgbe ọbụla o kwuru na onyeisiala Buhari agaghị asụli asụsụ obodo ya bụ Fulani.
Nke a bụ na nzaghachị akụkọ n'efegharị na o sịrị na Buhari agaghị asụlị asụsụ ha n'ihi nsogbu o nwere oge awarachara ụbụrụisi na mba ofesi.
Mohammed gwara BBC Pidgin na ọ nọghị na Naịjirịa kamgbe, na kezie oge ọ nọ kwuo ya bụ okwu. Ọ kpọọrọ nke a akụkọ ụgha ma kwuo na ọ bụ ndị iro APC na-atụ asị a.
Ugboro ise akụkọ ụgha kpọtụrụ n'Ala Igbo
Okorocha adọọla Ohanaeze Ndigbo aka na ntị
Okorocha na-ebo onye isi oche APC ebubo maka ntuliaka emere n'Imo
Gọvanọ Okorocha nke Imo steet adọọla Ohanaeze Ndigbo aka na ntị ka ha ghara ịdọnyere onye ọbụla ukwu na ntuliaka afọ 2019  kama ka ha mee ka Ndigbo niile dị n'otu.
Ozi a si n'aka onye odeakwụkwọ ya bụ Sam Onwuemeodo mgbe ndị na-ahazi emume ncheta ụbọchị Ndigbo kpọtụrụa n'Owere.
Mmeri Buhari bụ nke Ndigbo - Okorocha
Boko Haram egbuola ndịagha Naịjirịa ọzọ
Ndịagha Naịjirịa nọ ọrụ nchekwa na-ibuso ndị Boko Haram agha na ọwụwa anyanwu nke ugwu Naịjirịa
Ndị agha Naịjirịa abụọ ọzọ anwụọla dịka ngalaba Boko Haram nke Abubakar Shekau bụ onyeisi ha wakporo ogige ndịagha dị na Gulumba nke Bama, Borno Steeti.
Otu onye agha gwara ndị ntaakụkọ na ndị a ji ogbunigwe na gbagbu onwe nakwa ngwa agha ndịọzọ wakpoo ha n'oge abalị ụbọchị Satọde.
Mmadụ 15 nwụrụ na Maiduguri - Ndịagha Naịjirịa
Gọvanọ nke Al-Qadarif Steeti dị na mba Sudan bụ Mirghani Saleh na mmadụ anọ ndị ọzọ anwụọla n'ihe mberede ụgbọelu Helikọpta.
A chọpụtabeghi ihe butere mkpọkasị ụgbọelu a mere na mpaghara ọwụwanyanwụ nke Sudan.
Onye na-agbara Manchester City bọọlụ bụ Raheem Sterling ekwuola na ndị na-ede akwụkwọ ntaakụkọ na-enye aka n'ịkwado ịkpa oke agbụrụ site n'ụzọ ha ji egosi ndị  isi ojii na-agba bọọlụ.
A kpasoro Sterling oke agbụrụ a n'asọmpi Manchester City na Chelsea gbara.
Gọọmentị etiti ekwuola na ha ga-akwụ ndị ahịa mmanụ ụgbọala na nke agbịdị, ijeri naịra narị abụọ na iri atọ na isii n'izu a, nke bụ oke n'ime ijeri naịra narị atọ na iri anọ na asatọ e ji ha maka ụgwọ enyemaka.
Henry Ikem-Obih bụ onyeisi nlekọta ọrụ na NNPC Downstream, kwuputere nke a ka ọ na-agwa ndị ntaakụkọ okwu n'ụbọchị Satọde, Disemba 8, 2018.
O kwukwara na n'agbaneyghi na ndị ahịa mmanụ ji gọọmentị ụfọdụ ụgwọ, na agaghị amịpụ ya n'ụgwọ mbụ a gọọmentị ga-akwụ ha.
Ikem-Obih kwukwara na gọọmentị ga-akwụ oke ọzọ n'ime ụgwọ a n'afọ 2019, ma kwụchazie ya n'afọ 2020.
Cheta na ndị na-ere mmanụ kwuru na Gọọmentị ejigbuola ha n'ụgwọ nso nso a.
A kpọchiri ọbaego Peter Obi?
Ọnụ na-ekwuchitere Peter Obi bụ Val Obienyem, gwara BBC Igbo na ha amaghị ihe mere e ji kpachie ọbaego onye na-azọ ọkwa osote onyeisiala PDP, ma kwuo na ha na-eche ịnụ ihe onyeisiala nwere ikwu
gbasara ya tupu ha amara ihe ha ga-eme.
Mana otu na-ahụ maka nyocha mpụ na nrụrụaka bụ EFCC, agọrọla ụkwụ ha na aka ha, na ha amaghị maka ya.
Gụọ akụkọ a n'uju ebe a: A kpọchiri ọbaego Peter Obi n'ezie - Val Obienyem
Onyeisiala mba Amerịka bụ Donald Trump, ekwuola na John Kelly bụ onyeisi ndị ọrụ gọọmentị ya, ga-awụsa ọwa na ngwụcha afọ a.
Ọpụpụ Kelly ga-eme ya mmadụ iri abụọ na asatọ so Trump bido ọrụ na-apụ n'ọrụ n'ime afọ abụọ ọ bụrụla onyeisiala.
Mmeri Tottenham meriri otu Leicester City emeela ka ha nọrọ n'ọkwa nke atọ na tebulu Premier League.
Ebe Chelsea meriri Manchester City si n'ọkwa mbụ gbadata n'ọkwa abụọ, nọ n'ọkwa nke anọ na ya bụ tebulu.
Ndị na-eji igwe akpụ ụzụ gwara BBC na ha anaghị eji akpụobi ha achọ okwu, na ha na-eme ya ka ha nwee ike "tọọ ụtọ" n'anya.
Mater Dei Catholic Cathedral, nke dị na Azikiwe Road n'Umuahia
Ụnyahụ bụ Tuzde ka akụkọ kọrọ na nnukwu ụda dị ka ogbunigwe dara na Catholic Archdiocese nke Umuahia a na-etu Mater Dei Catholic Cathedral, nke dị na Azikiwe Road n'Umuahia.
Agbanyeghị na ndị isi ya bụ ụlọụka jụru ịgwa onye ntaakụkọ BBC okwu, akwụkwọ akụkọ ndị ọzo kọrọ na ya bụ oke ụda gbara n'elekere abụọ na ụma nke ehihie.
A gbala ogbunigwe n'ụlọ Nwodo
Ndị isi mba Afrịka abụọ ezerela ogbunigwe gbara na nzukọ
Ụda ahụ mere ka ọtụtụ mmadụ nọ nso gbaa ọsọ ndụ ha chere na ọ bụ ogbunigwe dịka akwụkwọ News Agency of Nigeria si kọọ.
Ndị ha gbara ajụjụ ọnụ kwụrụ na ọ bụ tanki eji agba mmanụ ụgbọala nke e niri n'ala mgbe tereaka bụ ihe gbariri were mee ya bụ ụzụ dị egwu.
Ha sị na ihe mere ya bụ tanki jiri gbarie bụ maka ọkụ onye na-aza ihe ebe ahụ mụnyere n'elu ebe eliri ya bụ tanki bụ nke o ji gbaa ahịhịa ọkụ.
Ọ bụ uzuọkụ sị na ya bụ ọkụ mere ka ya bụ tanki gbarie.
Kọmishọna ndị uweojii na Abia steeti bụ Chris Eze gwara ndị ntaakụkọ na "ndị mgalaba ha ọkpọrọ Explosive Ordinance Department abalarị n'ọrụ ịma imi na ala mata ka ya hụ mmiri si banye opi ụgbọghịri.
Ọ kwere nkwa na mgbe adịghịanya na ndị mmadụ ga-amata nke bụ eziokwu.
Onye ntaakụkọ BBC chọpụtara na onweghị onye meruru ahụ site na ya bụ oke ụda nke dara, agbanyeghị na ndị isi ụka ahụ jụru igosi ọha ebe ya bụ tanki gbariri.
Mana akwụkwọ akụkọ Punch dere na ya bụ ụda kwaturu mgbidi dị nso ma gbarikwa ụgbọla ndị mmadị ndị na nke agbataobi ha.
Police: Nwoke na nwaanyị mekọọ n'ọha ha ga-aga nga afọ abụọ na ụma
Chris Kehinde Nwandu akọwala etu Cyber Crime Law nke ewepụtara n'afọ 2015 siri metụta ya.
Ọ kwuru na ndị mmadụ amaghị maka iwu a nke mere na ọ bụ ọnya na-amakarị ndị ntaakụkọ.
Nwandu kwuru na agbanyeghi na Naịjirịa nọ n'ọchịchị onye kwuo uche ya, ekwesiri ịnyocha iwu a iji nyere ndị ntaakụkọ aka ịrụ ọrụ ha n'atụghị egwu.
Ulọọrụ 'Road Safety' ehiwela ụlọikpe mbugharị
Ụlọọrụ na-ahụ maka Ejealọ njem ụgbọala bụ Road Safety ekwuola na ụlọikpe mbugharị  dị narị abụọ na otu nke ha hiwere maka ndị nnupuisi n'iwu na-achị okporoụzọ  ga-amalite ọrụ na Monde.
Onyeisi ha bụ Boboye Oyeyemi kwuru na onye ọbụla nupuruisi n'iwe ndị a ga-agba ekeresimesi nke ya n'ụlọ mkpọrọ.
Okporoụzọ Umunya ọ nyịala gọọmentị idozi?
Mkparịtaụka ndị ndu Chad Basin
Ndị ndu mpaghara Chad Basin
Ndị bịara ọgbakọ nke taa gụnyere Onyeisiala mba Chad bụ Idris Deby Itno, Onyeisiala Nijee bụ Mahamadou Issoufuo na Praịm Minista mba Kamerun bụ Philemon Yang.
Agha Boko Haram ga-agwụ site n'amara Chineke, Nke a bụ okwu onyeisiala Buhari gwara ndị ogbo ya si mba ndị ọzọ mejupụtara Chad Basin n'ọgbakọ ha nwere n'Abuja.
Ọgbakọ ha a bụ maka ịkpa nkata ụzọ ọhụrụ eji ebuso Boko Haram agha karịsịa n'oke ogbugbu ndị agha mba ndị a.
Ndị ndu Chad Basin akpala nta maka Boko Haram
Ndị yi uwe odo odo eme ngagharịiwe na mba Fransị
Ndị yi uwe odo odo eme ngagharịiwe na mba Fransị e nupula isi na mmachị gọọmentị ma gaa n'ihu na ngagharịiwe nke werela izuụka ise.
Nke a malitere n'ihi ntinye ego n'ụtụisi mmanụ ụgbọala mana ọ baala n'okwu ndị ọzọ nke gụnyere inwogharị agụmaakwụkwọ.
Asọmpi Manchester City na Everton
Ndị Uweojii adọọla ndị omekaome aka na ntị
Ndị ụweojii n'Anambra steeti akala ndị na anata oriri ekeresimesi obi, sị ha natawa na egwu adịghị.
Haruna Mohammed bụ ọnụ na-ekwuru ndị uweojii na steeti ahụ sị na ndị otu ha na ndị ọrụ nchekwa ndị ọzọ ga-anọ ebe niile ma dọkwaa ndị na-agba egbe aṅụrị Bekee kpọrọ "Knockout" aka na ntị ha sepụ ya bụ aka enwe n'ofe n'izu a.
Ndị agha Naịjirịa eweliela mmachi UNICEF
Ndị agha Naịjirịa na-ebuso Boko Haram agha, mana ndị Boko Haram Kpọrọ ekwo nkụ
Ndị agha Naịjirịa eweliela mmachị ha machiri otu UN na-ahụ maka ọdịmma ụmụaka akpọrọ Unicef.
Cheta n'ụbọchị Fraịde na ndị agha Naịjirịa boro Unicef ebubo na ha na-agbara ndị omeketereihepụụjọ Boko Haram ama.
Ọ teela ndị Izrel mewere ka ụwa kwete na isiobodo ha bụ Jerusalem
N'ofesi, mba Australia esorola na mba nab atara West Jerusalem dịka isiobodo mba Israel.
Praịm Minista mba Australia bụ Scott Morrison sịkwa na ha nabatakwara ndị palistain ịkwụrụ onwe ha dịka mba nke ha, ma were East Jerusalem mere isiobodo ha.
Mo Salaheturula ugo ọkaibe nke Afrika
Mo Salah BBC African Footballer nke 2018
N'egwuruegwu, Mohammed Salah nke Ejipt eturula ụgọ ọkaibe nke BBC African Footballer nke afọ 2018.
Salah dị afọ iri abụọ na isii (26) bụ onye kacha nye goolu n'asọmpi "Premier League" ma bụrụkwa onye nyere goolu niile Egypt nyere na iko mbaụwa.
Vice Presidential Debate: Ka o si gaa
VP Debate: Ihe mere Peter Obi ji ewu na soshal midia
Ọ fọrọ nwa ntịị ka ọdachi mee n'ụgbọelu Air Peace?
Atiku Abubakar na Peter Obi na-azọ ọkwa onyeisiala na osote ya n'okpuru PDP nọ n'Aba dị n'Abịa steeti ebe ha na-ezute ndị mmadụ na ọgbakọ obodo nke  a kpọrọ "Townhall meeting".
Atiku na Obi na Secondus kwuru okwu gbasara ike ọrụ, nchekwa, ọdụ ụgbọmmiri na ihe ndị ọzọ.
Peter Obi : Ọ bụ eziokwu na Igbo enweghị otu obi?
Atiku, Ezekwesili ebinyela aka n'akwụkwọ 'Peace Accord'
Atiku kwuru na o kwenyere na "Restucturing".
Ọ bụrụ na mba ndị Naịjirịa karịchara nwere ikike iji teknụzụ mee ka azụmahịa ha na-aga n'ihu, ahụghị m ihe ga-eme ka anyị ghara imenwu ya.
O kwesịrị ka ị nwee ike iji kọmputa gị debanye aha ụlọahịa gị n'akwụkwọ gọọmentị n'ime ụlọahịa gị.
O nweghị onye nọ na gọọmentị a  ghọtara ihe gbasara ọdụ ụgbọmmiri(ports) ka m si wee ghọta ya.
Onne na Calabar Ports: Amaghị m ihe mere na Ndị igbo na-atụbata ahịa anaghị esizi n'Onne na Calabar atụbata ahịa. Ọ bụ na ọ ka ada ọnụ isi ebe ndị a? Ọ bụrụ na anyị nye ha ihe agbamume, ha ga-alọghachị.
Ugbua, e nwere ihe ruru ndị ntorobịa nde 15 na-enweghị ọrụ, ọ bụ ihe a so bute nsogbu nchekwa na oke ogbugbu mmadụ na Naịjirịa.
Abụ m onye nwere ezi nkwenye na 'restructuring'
Nchekwa dị mkpa ka i nwee ike na-agara onwe gị ahịa gị na-abata na-atụghị ụjọ.
Anyị ga-eke ọrụ. Ị kewapụta ọrụ, ị meela ka akụnaụba mụbanye.
Echeghị m na Naịjirịa enwetụla ụdịrị ndị ndu a (Atiku na Obi) n'ọchịchị kemgbe Naịjirịa ji nwere onwe ya. Ị rụọ ụka a, tụnyere anyị.
A na-ekwu na APC na-eke ndị mmadụ puku iri. Puku naira iri ọ ga-azụtanwu otu akpa osikapa Abakaliki?( Ndị mmadụ zara ya sị "Mba" )
Puku iri na abụọ ka a na-ere otu akpa osikapa si Abakaliki ugbua. Puku iri na abụọ a ga-ebidonwu ahịa osikapa?
Gọọmentị anyị ga na-agbazinye ndị SME ego ha ga-eji akwado azụmahịa ha.
Anyị ga-ewetu ego ole a na-akwụ na ego mgbazite n'ụlọakụ.
Ihe gbasara ọdọmmiri e si atụbata ahịa doro Atiku anya.
Onyeisi otu pati ahụ bụ Uche Secondus, kwuru okwu ebe ọ na-ekwu na ihe niile nọ na Naịjirịa akpụọla afọ n'ala.
O kwuru na onyeisiala Muhammadu Buhari nọ n'isioche, mana ọ maghị ihe na-aga n'obodo.
Ọ jụrụ ndị mmadụ sị "onyeisiala ọ ma na mpụ na nrụrụaka na-aga n'obodo? Ọ ma na a na-egbu ndị mmadụ aghara aghara? Ọ ma na agụụ na-agụ ndị mmadụ?"
Nke ọbụla ọ jụrụ, ndị mmadụ etie mkpu sị "mba! Ọ maghị".
O mechara kwuo sị "n'aka Atiku ka anyị ga-enweta Mandela nke Naịjirịa".
Ọ gwara ndị mmadụ ka ha tunye vootu ha ma chekwaa ya n'ihi na ndị uweojii anaghị arụ ọrụ ha etu o kwesịrị.
O kwuru na ọ bụrụ na ndị nchekwa na-arụ ọrụ ha ọfụma, na agaghị egbu Alex Badeh etu e si gbuo ya ụnyaahụ.
Ama m na ndi Igbo niile bụ ndị na-agba mbọ.
Tiwa Savage na Yemi Alade
Akụkọ na-efegharị na soshal midia bụ na Tiwa Savage na Yemi Alade na-ekpere onwe ha ikpe banyere onye otele ya ka ibu.
Wizkid ọ bụ iko Tiwa?
Headies 2018: Simi o ga-enwe mmeri?
Yemi Alade bulitere okwu oge o dere na Twitter ya na "Ọ bụghị ime ka otele gị dịka ka oburu na foto, Ị ma na ị dịka akara edemede 'I'. Kwụsị ịghọgbu ndị ihe gị na-amasị. Were onwe gị ka chi gị ssi kee gị."
N'otu aka ahụ, Tiwa jikwara ikpe saa ya.
Tiwa gara n'ihu gwa ya ka ọ ghara ibido ọgụ ọ gaghị alụchali.
'Ọgụ' ahụ butere ndọrịtaụka n'etiti ndị ihe ndị otiegwu abụọ ahụ na-amasị.
Ebe ụfọdụ kwunyere Tiwa, ndị ọzọ kwụnyere Yemi.
@Terrybrainz kwuru na Yemi na-eghu Tiwa anyaọkụ kemgbe.
@Bigstan82745069 kwuru na Yemi Alade ka Tiwa Savage eewu na mba ofesi ọkachasị n'Afrịka, na otele ya kakwa nke Tiwa
Yemi Alade mechara rịọ mgbaghara maka ihe a odere, ma si na ọ bu ndụmọdu ka ya na-enye ndị mmadụ.
Ọkụ gbara ụgbọala mmanụ na Legos
Ọkụ agbala mmanụ na-ebu mmanụ na nso Maryland Bridge dị na Legos.
O nweghị onye ma ihe butere ọkụ ọgbụgba ahụ mana o mere ka ahịrị ụgbọala karia n'okporoụzọ gawara Ọjọta na Ketu dị na Legọs.
A kpọchiri ebe e hiwere mmalite ọsọ achụmnta vootu Hope Uzodinma n'Owere
Ndị a na-eche na ha na-arụrụ gọọmenti Imo steeti ọrụ kpọchiri ama egwuregwu Dan Anyiam dị n'Owere ebe e hiwere mmalite ọsọ achụmnta vootu Hope Uzodinma.
Ọnụ na-ekwuru Gọvanọ Rochas Okorocha bụ Sam Onwuemeodo n'ekwentị, o  kwuru na Uzodinma  etinyeghị akwụkwọ iji nata ikike iji ama egwuregwu ahụ mee ihe n'aka Kọmịshọna ọ dị n'aka.
EFCC nwuchiri mmadụ abụọ n'Enugwu
EFCC na-alụ ọgụ megide mmerụaka na ala Naijiria
Ngalaba na-ebu agha megide nrụrụaka bụ  EFCC mpaghara Enugwu anwụchiela mmadụ abụọ  bu nde dọla abụọ n'ụma  ụbọchị Tọsde na ọdọgbọelu Akanu Ibiam dị n'Enugwu.
Ndị uweojji Spen na ndị Katalonia kwatara
Ndị uweojii mba Spain na ndị obodo Catalonia ndị na-achọ nnwereonwe site  na spain kwatara na Barcelona.
Ndị Catalonia ndị na-emem ngagharịiwe tụrụ ndị uweojji okwute,ebe ndị uweojii siri okporo saa ha.
Roy Keane katọrọ ManU maka Mourinho
Onye bụbụ onye ndụ otu bọọlụ Manchester United bụ Roy Keane akatọla agwa ndị egwuregwu otu ahu kpasara Jose Mourinho.
Keane sị na agwa ha kpara tupu a chụọ Mourniho bu ihe mechụ ihu. Ọ sị na nke a gosiri na ha abụghi ndị zuru ka eme.
Ndi omekome awakpola ime obodo na Zamfara
Ndi mere ihe ahụ gbagburu ụmụaka na ndị okorobia na-agbalị iche obodo ahụ nche
Akụkọ sị Zamfara na-akọwa na ọtụtụ mmadụ nwụrụ mgbe ndị omekome wakporo  ime obodo atọ na steetị ahụ.
Mwakpo a mere na n'okpuru ọchịchị ime obodo Birnin Magaji.
Ndị bi ebe ahụ kwuru na ọtụtụ mmadụ nọ n'ugbo ha mgbe ajọọ ihe a bịakwutere ha.
Onyeisi ndị Omeiwu Naịjirịa bụ Bukola Saraki akatọla bọọjetị Onyeisiala Muhammadu Buhari nyere ya na ndị otu ya ụbọchị Wenesde.
Saraki sị na ya bụ ihe Bekee kpóró Budget 2019 agaghị enyere Naịjirịa aka.
Ka nke a na-eme, onye bụbụ osote gọvanọ na Kano edurula ụfọdụ ndi na-akwado aka chịbụrụ Kano steeti bụ Rabiu Kwankwaso laghachi APC.
Hafizu Abubakar na ndị otu ya so kwankwaso gbaga PDP n'afọ a, mana ha ekwughi ma ọ ga-eso ha n'azụ na nlaghachi a.
James Mattis na Donlad Trump
Onye odeakwụkwọ Amerịka n'ihe banyere nchekwa bụ Jim Mattis etinyela akwụkwọ arụkwaghịm
Mattis sị na ya mere nke a makana echiche ya gbasara etu Amerịka na mba ofesi ga-emekọta adabaghị.
Ihe na-eme ka Trump si ndị agha Amerịka nọ agha na mba Sirịa lọta.
Naịjirịa na mba Congo, England na Czech ga-asọ mpi enyi na enyi tupu e bido asọmpị iko mbaụwa n'ezie
Super Eagles nke NaỊjirịa  ka bụkwa ndị nke iri anọ na anọ n'ụwa.
Nke gosiri na ha apụghi n'ọkwa ha no n'ọnwa Ọktoba.
Eagles bụ ndị nke anọ n'Afịrịka ka Senegal ka tụrụ ugo dịka ndi nke mbu n'Afịrịka.
Gee akuko a ebe a:
Rangers International meriri otu USM BEL ABBESS nke mba Ọljiria n'asọmpi egbe buru ọ laa na nke CAF Confederations Cup, n'Enugwu.
Goolu abụọ Bright Silas gbakpuru n'ọkara nke mbụ n'asọmpi ahụ nyere ha mmeri mere ka ha tozuo.
Rangers ga-ezute onye ọbụla e meriri n'asọmpi agba ngwụcha nke Champions League n'egbe buru ọ laa, iji nweta ohere isonye na "group stage".
Ebe Lobi stars meriri Gor Mahia nke Kenya iji ruo ihe Bekee kpọrọ "Group stage" n'asọmpi Iko Afrịka a kpọrọ CAF Champions League, nke mere ya mbụ ha na-eru ọnọdụ a kemgbe afọ 2000.
Ọkụ gbara ụlọọrụ achụmnta vootu APC n'Enugwu,
Akụkọ na-eru anyị ntị na-akọwa na ọkụ gbara ebe George Tagbo Ogara na-azọ ọchịchị gọvanọ Enugu steeti, ji mere ụlọọrụ achụmnta vootu ya na ụgbọala abụọ.
Ọnụ na-ekwuchitere ndị uweojii n'Enugwu bụ Ebere Amarizu gwara BBC na ha na-esi imi n'ala inyoputa etu ọkụ a si bido.
Nzukọ Ecowas e mere n'Abuja,
Na nzukọ Ecowas e mere n'Abuja, Onyeisiala Muhammadu Buhari kpọkuru ndị isiala mpaghara ọdịda-anyanwụ Afrịka ka ha jikọọ aka ọnụ mara nke e mere gbasara mpụ, ndị omekataraihepụụjọ nakwa ihe gbasara mgbanwe ihu igwe.
Na nzukọ a, ha ekwuteghikwa okwu ịkpọbata mba Moroko n'ogige Ecowas dịka mba ahụ siri chọọ.
Onyeisiala mba Japan a ma dịka Emperor Akihito ekwuola ihe ga-abụ okwu ikpeazụ ọ ga-ekwu ụbọchị ncheta ọmụmụ ya n'ọha tupu ọ rịtuo n'oche n'ọnwa Epreelụ 2019.
Nwa Akihito ga-anọchi ya n'afọ 2019
Akihito dị afọ iri asatọ na ise kwuru na ihe kacha emeda ya obi bụ na Japan agaghị agha ọzọ n'ime afọ iri atọ ọ chịchara, etu ha si gaa oge nna ya na-achị.
Osinbajo o kwuru na ndị yoruba nwe oche onyeisiala n'afọ 2023?
Okwu agbụrụ ga-achi Naijirịa n'afọ 2023 ka na-aga n'etiti ndị ọchịchị na ụmụ Naịjirịa
Ọtụtụ ụmụ naịjiria akatọọla okwu na-ewu na soshal midia na Osote onyeisiala Naịjirịa bụ Yemi Osibajo gwara ndị yoruba na onyeisiala Muhammadu Buhari ga-enye ha oche onyeisiala n'afọ 2023
maọbụrụ na ha tunyere ya  na ntuliaka nke 2019.
Ihe na-ewu na intanet bụ na o kwuru nke a mgbe ọ gara ịleta Eze ndị Oyo steeti bụ Alaafin, Oba Lamidi Adeyemi n'ụbọchị Disemba iri abụọ na abụọ nke afọ 2018.
Ụfọdụ ụmụ Naịjirịa kwuru na ha kwetere n'okwu ahụ ebe ụfọdụ na-ekwu na Osote onyeisiala enweghị ike ikwu udiri okwu ahụ.
Cheta na ndị dịka minista na-ahụ maka ihe gbasara ndị ọrụ na Naijiria bụ Chris Ngige , Odee akwụkwọ gọọmenti etiti bụ Boss Mustapha ,Joe Igbokwe kwuburu na ndị Igbo ga-enweta oche onyeisiala n'afọ 2023 maọbụrụ  na ha tunyere onyeisiala Buhari na ntuliaka 2019.
Ihe ndị mmadụ na-ekwu maka okwu a n'elu soshal midia
@honeyandsmart kwuru na udiri okwu a ekwesighị ị pụta n'ọnụ onyeisiala makana onye ọbụla nwereike ị bụ onyeisiala n'afọ 2023 ma o merie.
@Innocent_Nkire kwuru na otu Pati APC anaghị ekwu eziokwu gbasara agbụrụ ga-enweta oche onyeisiala n'afọ 2023.
Mana @VillageWizards kwuru na Osote onyeisiala bụ onye na-achọ udo agaghị ekwunwu udiri okwu a.
Otu NLC bụ otu na-agba mbọ maka ọdịmma ndị ọrụ
Otu na-ahụ maka ihe gbasara ndị ọrụ na Naịjirịa akpọrọ NLC n'ichafụ ekwuola na ha ga-eme ngaghariiwe n'ụbọchị asatọ nke ọnwa Jenụwari ,2019,
iji gosi na obi adịghị ha mma maka etu gọọmenti etiti si adọti imezu mbulite ego opekatampe ndị ọrụ Naịjirịa ruo puku naira iri atọ.
Ha chọkwara ka ụlọọrụ na-enyocha mpu na nrụrụaka na Naịjirịa bụ EFCC nyocha ebubo na-ewere ego "Paris club reFund" nakwa ego ndị ọzọ enyere ikwado ndị steeti ịkwụ ụgwọ ọnwa ndị ọrụ wee mee ihe ọzọ.
Ụkpa ekele ka na-agara onye nchịkota ọhụrụ otu egwuregwu Manchester United bụ Ole Gunnar Solskjaer,
dịka ụfọdụ na-ekwu na soshal midia na ọbịbia ya mere ka ndị otu egwuregwu Man united gbasie bọọlụ ike.
Egwuregwu nke mbu ndị Manchester United gbara n'okpuru Solskjaer mitara ha nnukwu mkpụrụ nke bụ na ha tiri otu Cardiff mmanwụ,
site n'inye ha ọkpụ goolu ise asatara otu n'egwuregwu Premiere League ha gbara n'ụbọchị Disemba 22, 2018.
N'ofesi, Ọnụ ọgụ ndị nwụrụ anwụ n'alaọmajiji Indonesia ka na-arị
Ihe ruru mmadụ iri isii na abụọ
Ihe ruru mmadụ otu nari, iri isii na asatọ  anwụọla ebe mmadụ nari asaa, iri anọ na asatọ merụrụ ahụ n'alaọmajiji mere n'Obodo Sunda Strait dị na Indonesia dịka ozi ndị ụlọọrụ ọchịchị obodo ahụ si depụta.
Ụlọ ọrụ na-ahụ maka nlekọta ebe ihe mberede mere kwuru na ya bụ  alaọmajiji mebiri ọtụtụ ebe obibi ndị mmadụ n'obodo ahụ.
Gere akụkọ BBC Igbo na nkeji ututu:
Ka afọ 2018 ji nwayọ bịara n'isi njedebe, BBC Igbo na-echetara ụnụ akụkọ ndị mere ka obodo kpoo ọkụ n'afọ ahụ.
Nke gbara ụwa niile gharị bụ akụkọ mpụtagharị Nnamdi Kanu n'obodo Jerusalem kemgbe ọnwa Septemba nke afọ 2017.
Nke mekwara nso nso a ma bụrụ nke ka na-ewu, bụ akụkọ Jubril nke Nnamdi Kanu kwuru na onyeisiala Naịjirịa bụ Buhari abụghị onye nọ n'Aso rock.
BBC Igbo buru ya dịka akụkọ ụgha nke a kpọrọ "Fake news"
Ndị na-agbasa akụkọ Jubril sị na ọ bụ ntị ya ka ha na-ele, mana nti Buharị nke aka nri na nke aka ekpe ya adịghị otu
Nke mekwara nso nso a ma bụrụ nke ka na-ewu, bụ akụkọ Jubril nke Nnamdi Kanu kwuru na onyeisiala Naịjirịa bụ Buhari abụghị onye nọ n'Aso rock.
BBC Igbo buru ya dịka akụkọ ụgha nke a kpọrọ "Fake news"
Ugboro ise akụkọ ụgha kpọtụrụ n'Ala Igbo
Onyeisiala pụtara kwuo na ọ bụghị Jubril.
Okwu Fada Mbaka gwara Peter Obi mgbe ọ gara ịka ụka "Bazaar" kpokwara obodo ọkụ.
Mbaka kwuru na ọ bụrụ na Atiku na Peter Obi atụnyereghị ụlọụka ya , ha nwere ike ị da na ntuliaka na-abịa
Fada Mbaka asaala ndị na-akọtọ ya
Mbaka agọrọla aka n'ụkwụ ya maka Buharị
Mmepe ụlọọrụ BBC nke mere n'ọnwa Febrụwarị wuru ewu nke ukwu.
Ọtụtụ ndị ọzọ bịakwara emume ahụ
Taa bụ oke ụbọchị na BBC West Afịrịka
Ka anyị mepechara, anyị wetaara unu akụkọ ihe nwunye Nnamdi Kanu gwara anyị gbasara ebe di ya nọ.
Okwu o kwuru kpalitere ọtụtụ asịsa n'ebe ndị ọnụ na-eru n'okwu na Naịjirịa nakwa gọọmenti etiti nọ.
Akụkọ ọzọ dara ụda bụ akụkọ nwaanyị Igbo akpọrọ Mama Boko Haram.
Aisha Wakil gwara BBC Igbo etu o si zụọ ụmụaka bụ ndị otu Boko Haram taa.
Akụkọ Ụkọchụkwụ ama ama na Naịjịria mụrụ ụmụ ejima atọ ka afọ iri na itoolu gafechara, nyere ụmụ Igbo nakwa Naịjirịa niile oke obi ụtọ.
Okwu Abaribe kwuru maka ndị ọchịehi wuru ewu n'afọ 2018.
Asọmpi iko mbaụwa niile narakwara ụmụ Igbo uche.
World Cup: Ezi 'na-ahụ ụzọ' ekwuola na Super Eagles ga-eru ọkara-ikpeazụ
Ọzọ so ya bụ akụkọ nwuchi ụmụnwaanyị Ipob otu narị na iri anọ n'Owere.
Ụmụnwaanyị anyị adaghị iwu ọbụla - Ọkaiwu Ipob
Mmiri ide kpara mkpamkpa n'ala Igbo n'afọ 2018.
Akụkọ ha kpalitere nkata a na-akpa maka IVF.
Ụmụnwaanyị ise si n'ụlọakwụkwọ Regina Pacis dị n'Onịcha kpakwara ndị Igbo mgbe ha turu ugo n'asọmpi Technovation 2018 site n'ịbụ ọkaibe n'ụwa niile.
"Egwu Eke atọ" ga-amalite na Jenụwarị 1 - Ndị agha Naịjirịa
Green Revolution: Ihe ndị Shagari mepụtaara ụmụ Naịjirịa
Etu ị ga-esi gbanahụ mwakpo na mmemme
'Second Niger Bridge dịka nkwa e kwere nwaanyị'
David Oyedepo, Ejike Mbaka na Enoch Adeboye
Ụkọchukwu na ewu ewu bụ Reverened Father Ejike Mbaka ekwuola na ọchịchị Buhari na-agbalị n'ihe gbasara ịrụ ụzọ nakwa inye ndị ọrụ ugbo ego mgbazinye eji arụ ọrụ.
O kwuru nkea mgbe ọ na-aka ụka iji nabata afọ ọhụrụ 2019 n'Adoration, Umuchigbo Iji Nike Enugwu.
Mbaka agọrọla aka n'ụkwụ ya n'Buharị
Ihe ndị mmadụ na-ekwu maka arịrịọ Fada Mbaka rịọrọ Peter Obi
Father kwuru na ya amaghị onye ga emeri na ntuli aka na-ahịa na 2019 ma kwuo na ya echeghị n'Atiku bụ onye nzọpụta Nijiria.
Onyere Buhari ndụmọdụ na ọbụrụ na ọ ga eye ntị chụpụsịa ndị ajọ mmadụ gbara ya gburu gburu na emebiri ya ihe, na gọmenti ya ga adị mma.
Ụfọdụ ụmụ Naijiria akatọọla ndị ụkọchụkwụ burula amụma maka ihe ga-eme n'afọ 2019.
Mbaka kwuburu na Buhari bụ "onye nzọpụta"
Dịka afọ 2019 malitere ụbọchị Tuzde, ọtụtụ ndị ụkọchukwu a maara aha ha ezipụtala ozi afọ ọhụrụ ha, iji nye ndị mmadụ ntụzi aka gbasara afọ a.
Mana ụfọdụ Ndị Naijiria kwuru na ha na-akụsasị ụmụ mmadụ anya n'ihi n'amụma Okeke buru dị iche na nke Okafor buru.
Ụfọdụ kwuru n'okpu Mbaka kpọrọ ka akwado Buhari bụ mere mere n'ihu gwọmpụtụ n'azụ.
N'okwu Chukwu ya na mmemme iji banye afọ ọhụrụ, onyeisi na-elekọta Adoration Ministry Enugu Nigeria, bụ Fada Ejike Mbaka, buru amụma na afọ ọhụrụ a ga-ewetara ọtụtụ ụmụnwaanyị ihu ọchị.
O kwuru na ọtụtụ ụmụnwaanyị aga ga-ekuru ejima abụọ na atọ na afọ a.
O kwukwara na afọ a ga-abụ oge mgbanwe tọrọ atọ nye ndụ ndị Naijiria.
Ihe ọzọ gbara elu dịka o siri kwuo bụ na ọtụtụ ndị ogbenye na ndị opekatampe ka aga-eburu ike n'ikikere ọchịchị ụlọọrụ nakwa n'ọchịchị obodo tinye n'aka.
N'okwu afọ ọhụrụ ya, onyeisi ụlọụka Living Faith Church, nke e jikwa Winners Chapel mara, bụ David Oyedepo, kwuru na afọ a, anyị ga-abụ ọkaibe n'ime ihe niile anyị n'eme.
Onye a bụ onyeisi ụlọuka Redeemed Christian Church of God, kpara ndị ụlọụka ya ọchị mgbe o kwuru na ọma na ọtụtụ ndị mmadụ n'eche ya ka okwu o okwu gbasara ntụliaka aga eme n'ala anyi na-afọ a.
Ọ gaziri n'ihu gwazie ndị ala anyi ka ha gaa n'ime akwụkwọ nsọ (Abụ akwa 3:22-23) iji mara ihe chineke n'ekwu maka obodo anyị.
Ụkọchukwu na-elekọta Emmanuel Anglican Church, Railway Compound dị na Lagos, kwupụtara na-ewepụtala afọ a dịka mgbe ndị otu Kraisti ga-agbasa oziọma Kraistị na mbaụwa niile iji were rita mkpụrụobi.
Ọ gbadoro ụkwụ mkpebi a n'Akwụkwọ Ilu 11:30.
Ụkọchukwu  na-elekọta ụlọụka Christian Penticostal Mission dị na Festac, Legos kwuru na afọ 2019 bụ afọ Chukwu ga-akwụ ụmụ ya ụgwọ ọrụ nke ukwuu.
Nkpebi a gbadoro ụkwụ na akwụkwọ Genesis (15:1).
Chikwem buru amụma na ụmụ Chukwu ga-enweta ụgwọ ọrụ pụrụiche site n'ịhụọma nke Chukwu na-enye(Abụọma 44:3).
"Aka nchekwa na nweta nke Chukwu ga-enye ụmụ Chukwu ezumike n'afọ 2019"(Exodus 33:14).
Onye ụkọchukwu a bụ onyeisi ụlọụka a kpọrọ "House on the Rock" kwuru na afọ 2019 ga-abụ afọ aha ụmụ Chineke ga-ada ụda na mba ụwa niile ma nwetakwa ọtụtụ ohere ime ihe ịrịbama n'afọ a.
Ahụrụ m Igbo dika onyeisiala n'afọ 2023 mana ha ga-agba mbọ na ha enweghị nkwekọrịta na gọmenti ugbua.
Etu Ị ga-esi mee ka afọ ọhụrụ baara gị uru
Ntụliaka 2019 agaghị abụ 'm emerighị e gbuom mmadụ'
Akụkọ dị mkpa: Mba US emechiela ụlọọrụ ha dị na Naịjirịa
Ihe iribama metụtara ndị Igbo n'afọ 2018
Srena Williams na Roger Federer
Ọpịa bọọlụ a ma dịka ọkaibe na tenis ụmụnwoke na mbaụwa bụ Roger Federer egosila Serena Williams na mmadụ na-aka ibe ya n' asọmpị ha gbara taa bụ Tuzde.
Federer na onye otu ya bụ Belinda Bencic  jiri ọkpụ 4-2, 4-3 merie Serena Williams na onye otu ya bụ Frances Tiafoe ka ha zutere n' asọmpi 'Hopman Cup' n'ụbọchị Tuzde na Perth.
Asọmpi 'Hopman Cup' bụ asompi nke mba na mba na-asọrịta nke na-abụ n'etiti nwoke na nwaanyị iji kwado asọmpi 'Australia Open'.
Nke a bụ mbụ Federer na Williams na-asọrịta mpi n'ụwa ha dịka ndị ọpịa bọọlụ.
Williams  na onye otu ya bụ nwoke nọchitere mba Amerika, ebe Federer na onye otu ya bụ nwaanyị nọchitere Swizaland.
Serena Williams chọrọ ibido asompi ụmụnwaanyị
Tupu a gbaa asọmpi ahụ, Federer na Williams kwuru okwu gosiri na ha abụọ na-atụ onwe ha na anya.
Ihe ndị ị kwesịrị ịma maka mmadụ abụọ:
O ritela Grand Slam ugboro 23
O riteruola nde narị dola na ihe nrite na asọmpiFederer na-atụ Serena n'anya.
Ọ sị: 'Ndị mmadụ amaghị na Federer bụ ọkpọka.'
O ritela Grand Slam ugboro 20
O riteruola nde narị dola na ihe nrite na asọmpi
Dịka a batara afọ 2019, nwa mbụ a mụrụ  n'alaigbo bụ Kamsi Eselu, bụ onye a mụrụ ka o ji naanị nkeji iri abụọ na anọ gafee elekere iri na abụọ (12:24 am) nke ụtụtụ ụbọchị mbụ nke ọnwa Jenụwarị, na Chukwuemeka Odumegwu Ojukwu Teaching Hospital dị n'Awka, Anambra steeti.
Nwunye gọvanọ Anambara steeti bụ Ebelechukwu Obiano, kwuru na Kamsi bụ ezigbo onyinye nye ndị Anambara
Gụọ maka ụmụaka ndị ọzọ a mụrụ n'afọ ọhụrụ n'ala Igbo ebe a: First baby: Nwa mbụ a mụrụ n'Alaigbo na 2019
Ndị alakụba gara ụka Kraịst
Ndị otu Islamic Movement of Nigeria bụ ndị otu Ibrahim El-Zakzaky e ji eji, so ndị ụka Katọlik gbakọọ n'ụka afọ ọhụrụ na St Mary's Catholic Church dị na Samaru, Zaria na Kaduna steeti.
Onye du ha gaa ije ahụ bụ Ọkamụta Isa Mshelgaru nke Mahadum ABU, kwuru na ọ bụ iji mee ka mmekọrịta dị n'etiti ofufe abụọ ahụ siwanye ike.
Onyeisiala mba Nọt Koria bụ Kim Jong-Un adọọla aka na ntị na o nwere ike igbanwe ebumnobi ya banyere ịkwụsị nrụpụta ngwaahịa nuklia ma ọ bụrụ na mba Amerịka gaa n'ihu imachibido ha.
Gee akụkọ BBC na nkeji ebe a:
Lee etu ndị Igbo si chụọ afọ 2018
E duola onyeisiala ọhụrụ mba Brazil bụ Jair Bolsonar, n'iyi ọrụ n'isiobodo ha bụ Brasilia.
Ndị na-akwado Bolsonar bụ onye bụbu onye agha, kwuru na ha na-ele anya "mgbanwe o kwere na nkwa" mana ọtụtụ na-atụ egwu na ụdịrị ọchịchị ya nwere ike ibutere ndị Brazil ahụhụ karịa nke ha nọ na ya.
Mba US, EU akatọla idu iyi ọrụ Odinga dụrụ onwe ya
US: Kwụsịnụ igbu ndị mmadụ na Naịjirịa
US emechiela ụlọọrụ ha dị na Naịjirịa
Mba Amerika emechiela ụlọọrụ ha dị na Naịjirịa bụ nke dị n'Abuja na Legọs ruo mgbe amaghị ama.
Dịka ozi ha dere na ọbaozi Facebook, ha kwuru na mmechia sitere na n'ihe na-eme na mba ha.
Gọọmentị mba Amerika mechiri emechi kemgbe 22 Disemba 2018 maka na ha ekwọrịtabeghị maka ego Onyeisiala Trump na-ana iji rụọ mgbaaja Mexiko.
Dịka BBC Pidgin dere, ụlọọrụ US na Naịjirịa ga-emeghe ma ekpebie okwu gbasara ego ya bụ mgbaaja n'obodo ha.
Agbanyeghị na ndị ọrụ ha arụtụghị aka ebe ahụ, mmechie bụ ezigbo ọgbatauhie nye ndị niile akpọrọ oku maka akwụkwọ ikike ha.
Ka ọ dị ugbua, ya bụ mmechị emetutela ọtụtụ ihe na mba US dịke ọtụtụ ụlọọrụ mechirila emechị, ndị njem enweghị ike ime njem, ndị ọrụ anataghị ụgwụ ọrụ ha.
Otu NLC bụ otu na-agba mbọ maka ọdịmma ndị ọrụ
Ndị gọvanọ steeti iri na isii dị na Naịjirịa ekwuola na onweghị mgbe ha ji kwu na ha achọghị ịkwụ ego opekatampe ruru puku nari naira atọ kama  na ha ga-akwụli puku nari naira iri abụọ na ọma.
Ọ bụ Abdulrazaque Bello-Barkindo bụ ọnụ na-ekwuchitere ha kwuru nke a n'ụlọ ọrụ ha ụnyahụ.
Dịka abanyegoro afọ ọhụrụ, ndị mmadụ na-eche kedụ ndị egwuregwu bọọlụ a ga-ere na ndị a ga-azụta. Paul Pogba, Isco na Adrien Rabiot so na ndị ha kpụ n'ọnụ.
Ihe iribama metụtara ndị Igbo n'afọ 2018
Ihe mberede mere n'Enugu ataala isi 15
Rochas agọọla na ya hapụrụ APC
Rochas Okorocha na Imo steeti
Rochas Okorocha na ndị pati ya bụ APC na enwe ọgbaagha n'Imo steeti
Rochas Okorocha agọọla  ya apụọla na APC sị na akụkọ ahụ na-efegharị nke kwuru na ọ banyela otu Action Alliance(AA) bụ aka ọrụ ndị nwetara ohere ịzọ ọkwa n'Imo steeti site n'ụzọ akwụghị ọtọ.
Ọnụ na-ekwuru Okorocha bụ Sam Ọnwụemedo kwuru na Rochas ka nọ na APC ma kwukwa na ọ ga-aga n'ihu n' ikwado ntuliaka Onyeisiala Buhari n'afọ 2019.
Ndị na-ahụ ka o si aga nwere afọ ojuju ka ntuliaka Congo si ga
Ndí na-ahú maka ntuliaka na mba Congo
Dịka ndị mba Congo chị obi n'aka na-eche mpụtara ntuliaka ha mere, otu jịkọrọ mba nọ n'Afrịka bụ African Union(AU) na otu mwulite mpaghara Ndịda-anyanwụ Afrika bụ 'Southern African Development Community' kwuru na gọọmenti Congo gbalịlr na-ịchịkọ ntuliaka ahụ.
Ndị na-ahụ ka o si aga (observers) kwuru na ha nwere afọ ojuju ka o si ga.
Ha katọọ gọọmenti maka igbochi ụfọdụ ịtụ vootu mana kwuo na ha were afọ ojuju ka ihe siri gaa.
Nke a bụ na agbanyeghị tigbuo-zọgbuo so ya bụ ntuliaka.
Mana ha katọrọ gọọmentị maka igbochi ụfọdụ ndị mmadụ isonye tuo vootu na ntuliaka ha mere.
E gbubiri intanet na mba ahụ ma gbochikwa mpaghara atọ ịtụ vootu na ntuliaka ahụ mere ụbọchịụka.
Ụfọdụ ahụghị ozu nwanne ha n'ụlọozu gbara ọkụ
Ndị ezinaụlọ nwere ozu n'ụlọozu gbara ọkụ awakpola ụlọọzụ ahụ ịgbali nweta ozu nwanne ha.
Mana ụfọdụ na akwa akwa n'ihi na ha ahụghị  ozu nwanne ha.
Ọkụ gbara ozu karịrị 50 n'ụlọozu ụlọọgwụ Enugwu-Ukwu General Hospital,abali ole na ole gara aga.
Onye egwu bọọlụ bụ Christian Pulisic agalaa Chelsea ka a zụchara ya ego paụnd iri ise na asatọ (£58 million).
Agbanyeghị na otu Chelsea egola ya, ọ ka ga na-agbara otu Dortmund bọọlụ rue na ngwụcha oge egwuregwu 2018-19.
Nwa amala mba Amerịka ahụ kpara ike ka ọ wachara ka ọnwa n'oge 2015-2016.
Site n'oge ahụ, ọ gbaalara ndị otu ya bụ Dortmund bọọlụ ugboro 115 na Bundesliga, ebe o nyere goolu 15 ma mepụta ohere inye goolu 24.
Mana ọ na-adọlị n'akụkụ otu Lucien Favre ndị gbaliterela n'elu Bundesliga, dịka  Bayern Munich anaghịzị ahụ azụ ha anya.
Kemgbe afọ 2018, otu Dortmund eretala ihe karịrị nde narị ato na iri atọ(£330 million).
Obi US n'Abuja sị ndị hakpọro oku bịa
Obi mba US dị n'Abuja na Legọs ekwuola na ndị niile ha kpọrọ oku maka ajụjụ ọnụ inwete akwụkwọ ikike mba ahụ nwere ike ịbịa maka ya.
Nke a bụ  agbanyeghị na ụlọọrụ ha mechiri emechi maka ọrụ ndị ọzọ.
'Aisha Buhari kwuru okwu ndị karịị mkpa'
Aisha Buhari agbarụọla ihe maka ihe na-eme n'APC
Aisha Buhari bụzị onyeisi nta vootu Ụmụnwaanyị APC
Nwunye Buhari na-ekwukarị uche n'ihe gbasara gọọmenti di ya
E meela Aisha Buhari onye ndu achụmta vootu di ya bụ Muhammadu Buhari.
Otu APC mekwara nwunye osote Buhari bụ Dolapo Osinbajo onye onyemaka Aisha n'otu ọrụ ahụ.
Ohaneze akpọkụọla Igbo maka ịdị n'otu
John Nnia Nwodo bụ onyeisi Ohaneze ndị Igbo
Onyeisi Ohanaeze Ndigbo bụ John Nnia Nwodo akpọkuola Igbo nọ na ụzọ na ndị nọ na ama ka ha do do do were otu uche na otu onu na-ekwu okwu mgbe niile.
Nnia Nwodo kwuru nke a n'ọgbakọ ndị 'World Igbo Leadership' kpokobara na emume Ekeresimesi ha.
Egwu ji INEC maka abụbụọrụ ndị ASUU
Mahmood Yakubu were oche dịka onyeisi Inec n'afọ 2015
Ndị ụlọọrụ INEC akpọọla oku ka ndị ọrụ nkuzi mahadum a kpọrọ ' Academic Staff Union of Universities,' ASUU, n'aha ịchafụ ka ha gbaa mbọ tọhapụ abụbụọrụ ha na-agbasa gọọmentị etiti.
Ọnụ na-ekwuru INEC bụ Festus Okoye kwuru na abụbụọrụ a nwere ike imetuta ntuliaka 2019 maka na agaghị ahụ ndị na-efe ala nna ga-enyere ha aka n'ọrụ.
Ndị nta egbuola mmadụ 37 na Mali
E gbuola ọtụtụ mmadụ n'ọgụ dị n'etti ndị ọchị ehị na ndị ọrụ ugbo
N'ofesi, Gọọmenti mba Mali ekwuputala na ihe ruru mmadụ iri atọ na asaa anwụọla n'aka ndị ha na-eche na ha bụ ndị dinta na mpaghara Mopti.
Gọọmentị na-etinye anya n'arụ a bụ nke ha sị na ọ tara isi otu Eze a kpọrọ Moussa Dialo na ezinaụlọ ya.
Ọ bụghị taa ka ndị Fulanị na-achi ehi na ndị ọrụugbo zowara ala na mmiri na Mali.
Arsenal agbapụ Fulham mkpụrụọkwụrụ ọkwụrụ n'anya
N'egwuruegwu, ndi otu egwu bọọlụ Fulham agbaghị afọ ọhụrụ nke ọma dịka Arsenal ji ọkpụ anọ asatara otu nyuo ha anya n'egwuruegwu Premiere lig agbara ụbọchị Tuzde.
Xhaka, Lacazette, Ramsey na Aubameyang bụ ndị gbara aka ahịa na ya bụ asọmmpi. Gee
Lee ihe nkiri anyị taa
Serena: Federer egosila Serena nkarị
Etu Ị ga-esi mee ka afọ ọhụrụ baara gị uru
Ndị Naijiria akatọọla Inec maka ịhọpụta Amina Zakari
Amina Zakari, nwa nwanne Onyeisiala Buhari bụbu onye ọrụ ahụike na-ahụ ọkwa ọhụụ ya a
PDP, Ohaneze Ndigbo na ndị ọzọ akatọọla ọkwa dịka onye ga-akpọpụta onye meriri na ntuliaka onyeisiala Inec nyere onye ezinaụlọ Buhari akpọrọ Amina Zakari
Onyeisi ọhaneze bụ NNia Nwodu kpọrọ oko ka Zachari tinye akwụkwọ arụkwaghị n'ihi na nhọpụta ya dịka ọnye ga-achịkọta vootu na 2019 dị ka "Rangers ịhọpụta onye ga-egbu bọọlụ n'asọmpi ha(Rangers) na Kano pillars."
PDP kwuru site n'akara Twitter ha na anya ha dị n'ahụ Yakubu Mahmood onyeisi Inec ịhụ na ọ ga-eme ihe n'ụzọ ziri ezi.
Oby Ezekwesiri kwuru na odoro anya na onyeisi Inec na-eme ihe na ụlọọrụ ya aghaghị ile anya n'ihu eme ihe ha.
Onye nkuzi kwuru na ọkwa ahụ e nyere Amina Zakari edoghi onye ọbụla anya.
A tọhapụla ndị okpukpe Juu e ji eji
Atopụla ndị ụka Juu mmadụ iri ise na otu ndị uweojii tụnyere n'ụlọ mkpọrọ maka ime ngaghariwe n'Abia steeti.
Ndị uweojii anwụchiela ndị okpukpere Juu 51 mere ngagharịiwe n'Umuahia
Ọnụ na-ekwuru Ipob bụ Revered Peace onye gbara BBC Igbo ama n' ozi o zitere kwuru na ọ bụ ndị ọkaiwu Ipob gbapụtara ha bụ ndị anwụchiri kemgbe abali iri na otu nke ọnwa Disemba.
Ndị agha Naijiria akpọpụtala aha ndị otu ha nwụrụ n'ụgbọelu Boko Haram gbaturu
Lafia Dole bụ aha agha ebidoro ibuso Boko Haram kemgbe afọ 2015.
N'ozi nke ọnụ na-ekwuru ndịagha ahụ bụ Ibikunle Daramola wepụtara, o kwuru na ndị agha ise nwụrụ na ya bụ ụgbọelu nke dara oge ha na ndị Boko Haram na-akwata n'Ugwu-Awusa.
Dịka Daramola si kwuo, "ndị nwụrụ ma bụrụkwa ndị ahụrụla ozu ha bụ Flight Lieutenant Perowei Jacob - onye na-akwọ ụgbọelu ahụ; Flight Lieutenant Kaltho Paul Kilyofas - onye so akwọ ụgbọelu ahụ; Sergeant Auwal Ibrahim- onye ọrụ ụgbọelu; Lance Corporal Adamu Nura nakwa Aircraftman Meshack Ishmael."
Ụlọọrụ ntaakụkọ AFP kwuburu na ndị Boko Haram ahụ agbajiela ndịagha Naịjirịa aka ma chụpụ ha na ọnọdụ atọ ebe ha nọ na Borno Steeti ụbọchị Tuzde.
Ndịagha ụgbọelụ Naịjirịa kwupụtaburu na otu ụgbọelụ ha jị alụ agha Boko Haram na Damasak, Borno steeti efunyụọla anya pịị.
Ọnụ na-ekwuru ndịagha ahụ bụ Ibikunle Daramola kwuru nke a na-akara Twitter ha.
Ohere ịchụta ego na Naijiria esiwanyela ike
Naijiria agbadala na ngụkọ obodo kacha mma ịchụ nta ego na mba ụwa rue ọkwa otu narị na iri.
Niajiria sị n'obodo nke atọ n'afrika n'afọ 2018 gbadara rue mba nke iri na anọ dịka ngụkọ nke ụlọọrụ ntaakụkọ Forbes siri kwuo.
Ụlọikpe ajụla arịrịọ Dino Melaye
Dino Melaye na gọvanọ Kogi steeti were nnukwu esemokwu
Ụlọikpe ukwu dị n'Abuja ajụla inye ndị uweojii wakporo ụlọ Dino Melaye iwu ka ha hapụ ụlọ ya.
Melaye gbara akwụkwọ ịrịọ ụlọikpe ka ha nye ndị uweojii iwu ka ha sị n'ụlọ ya pụọ mana Okaikpe Maha nyere mkpebi ka anụ ikpe ahụ ngwa ngwa.
Ikpe ndị gburu Jamal Khasoggi amalite
N'ofesi, e bidola ikpe mmadụ iri na otu ana-ebo ebubo na ha gburu onyentakụkọ Jamal Khasoggi na mba Saudi Arabia.
Ndị otu egwuregwu Man city na Liverpool na-ezute onwe ha ụbọchị Tọzde n'asompị Premier League.
Ọ bụru na Man. City emerighị n'asompi a Liverpool ga-eji pọint itoolu aga ha.
Ọkụ gbara Ahịa Timbershade dị n'Enugwu
Ndị ahịa Aba Motor Park dị n'Umuahia akwaala arịrị maka ọkụ gbara ụlọahịa ha n'ụbọchị Wenzede.
Ka a na-ama imi n'ala ịmata ihe kpatara ya bụ ọkụ, akụkọ na-akọ na ọ bidoro n'otu ụlọahịa ebe adowara mmanụ ụgbọala.
INEC n'Enugwu ewepụtala akwụkwọ gosiri ka ntuliaka 2019 ga-adị
Inec: Bia nara PVC gị
Akwụkwọ a kwuru na ntuliaka Onyeisiala na ndị ndị omeiwu ga a bụ na mkpụrụ ụbọchị iri na isii nke onwa Febuary afọ a (Feb 16).
N'ofesi, China sị na ụgbọelụ satilite nke ha kpọrọ Change 4 adaala na oteaka n'elu ọnwa
Ụgbọelụ satilite nke ọnweghị onye na-anya ya gbara ụkwụ na ya bụ ọdịda anyanwụ ọnwa mgbe ọkụrụ elekere irị na ụma na Beijing.
Gee nkeji a ebe a:
Lee ihe nkiri anyị nke taa ebe a:
Oby Ezekwesili ekwuola na ihe kachasị mkpa ọ ga-eme bụ iwepu ntụkwasị Naịjirịa nwere na mmanụ agbịdị dịka ahịa na-ewebata ego.
O kwuru na ọ bụ akụnaụba obodo na-agbatu bụ ihe na-ebute nsogbu niile e nwere na obodo Naịjirịa
"Aga m eme ka Naịjrịa nakwa mba ndị ọzọ jịkọọ aka luso ndị na-eyi ndụ egwu agha" ka o kwukwara dịka o kpughere ya bụ usoro n'Abuja taa.
N'agbanyeghi na Oby Ezekwesili bụ aha ama ama, naanị ụfọdụ mmadụ ole na ole bụ ndị pụtara ịkwado ya.
Otu ụlọikpe kachasị na Rịvas steeti akagbuola ntuliaka imeụlọ abụo otu ndọrọndọrọ APC mere na steeti ahụ nke pụtara na onweghi onye ga-anọchị anya APC n'ịzọ ọkwa gọvanọ na ntuliaka na-abịa.
Mmadụ abụọ ihe a metụtara bụ Magnus Abe na Tonye Cole, bụ ndị malitere ịchụ nta vootu tupu ụlọikpe e mee mkpebi a.
N'otu aka ahụ, ngalaba na-ahụ maka ntuliaka bụ Inec, edepụtala ozi kwuru na ndị denyere aha maka ntuliaka 2019 karịrị mmadụ nde iri asatọ na anọ.
Ngalaba na-ahụ maka nchịkọta ụtụ isi na Naịjirịa bụ FIRS ekwuola na ego ha ritere n'afọ 2018 niile gafere naịra tarị ise n'ọma.
Gọọmentị mba Gabon ekwuola na ha anwuchiela ndị agha ise bụ ndị chọburu ị nara ọchịchị n'ike.
N'uche ndị agha ahụ ha chọrọ ịme ka obodo Gabon nwee ọchịchị onye kwuo uche ya
Otu bọọlụ Delta Force arịọla ndị nso ha mgbaghara dịka otu Bendel Insurance ji ọkpụ goolụ atọ merie ha n'asọmpị Nigeria National League.
Akụko BBC Igbo na nkeji
Ndị agha apụọla n'ụlọọrụ ntaakuko Daily Trust dịka gọọmenti etiti gwara ha
Ọnụ na-ekwuchitere Onyeisiala Muhammadu Buhari bụ Garba Shehu kwuru na esemokwu ọbụla dị n'etiti ndị agha na Daily Trust bụ ihe ekwesiri iji mkparịtaụka mezie.
Amabeghi ma ahapụla ndị ntaakukọ Daily Trust abụo ndị agha nwuchịrị.
Ngalaba "Lafia Dole" enwetala ndị ọchịagha ọhụrụ
N'akụkọ ọzọ metụtara nke a, ndị agha Naịjirịa ahọpụtara ndị ọchịagha ọhụrụ ha si ga-enye aka ịhụ na-emeriri BOKO Haram.
Akụkọ a si n'ọnụ ọchịagha Sani Usman bụ ọnụ na-ekwuru ndị agha Naịjirịa .
Ọchịagha Usman sị na ndị ga-arụ ọrụ na ngalaba Lafiya Dole.
Ndị aka ha dị n'ihe nkiri na Hollywood mere emume ntụrụ ugo a kpọrọ "Golden Globe Awards n'abali.
N'emume ahụ, ihe nkiri 'Bohemian Rhapsody' tụrụ ugo dịka ihe nkiri kachasị mma, ebe Onye nkiri Rami Malek so n'ihe nkiri ahụ tụrụ ugo dịka ọkacha eme ihe n'ihe nkiri n'afọ 2018.
Golden Globes bụ ohere ndị nkiri ji akụrụ ndi mere ọfụma n'ihe nkiri  n'afọ gara aga aka.
Wayne Rooney gbaara Manchester United bọọlụ afọ iri na atọ site n'afọ 2004 ruo 2017 tupu ọ gaa Everton bụ ebe o bidoro ịgba bọọlụ
Ọnụ na-ekwuchitere ọgba bọọlụ bụ Wayne Rooney ekwuola na ihe mere eji nwụchie ya n'ihi ịṅụbiga mmanya oke bụ maka enweteghi onwe ya oge ọṅụchara ọgwụ ụra.
A nwụchiri Rooney na Disemba 2018 n'ọdọ ụgbọelu Dulles dị na Virginia ebe e mechara rie ya iwu ọnụ ego dị dọla iri abụọ na ise.
Gee akụkọ ndị a ebe a:
Ọkụ agbaala ụmụaka atọ nne hapụrụ n'ụlọ
Blessing Okafor hapụụ ụmụ ya atọ n'ime 'Container' gawa mkpa ya oge ọkụ gbara
Ọkụ gbara n'ọdọahịa nakwa ụlọ dị nso High Tension Road, Ugwuagba-Obosi n'Anambara steeti ụbọchị Tọọzde ataala isi ụmụaka atọ otu nne ji.
Ozi sị n' aka ndị uweojii na steeti ahụ kwuru na nne ha bụ Blessing Okafor anọghị n'ụlọ oge ọkụ bidoro ma gbagrie ụmụ ya ;Chimerie, nwa nwoke dị afọ ise; Onyedika nwa nwoke dị afọ anọ nakwa Esther, nwa nwaanyị dị afọ atọ.
Ọnụ na-ekwuru ndị uweojii na steeti ahụ bụ Haruna Mohammed onye kwuru na amabeghị ihe butere ọkụ ahụ kwuru na  e bugala ozu ndị ahụ gbariri agbari  ụlọozu Bex Hospital maka nyocha.
2019: Ohanaeze Ndigbo akwadobeghị onye ọbụla
Onyeisi ndị ntoroọbịa Ohanaeze Ndigbo bụ Kingsley Dozie ekwuola na onwebeghi onye ọbụla Ohanaeze Ndigbo dọnyere ukwu na ntuliaka afọ 2019.
Dozie kwuru na njem ha mere n'Aso Rock bụ ịza oku onyeisiala Muhammadu Buhari kpọrọ ha maka mkparịta ụka maka ọdị mma Ndigbo.
Ọ gara n'ihu kwuo na onye Ohanaeze ga-akwado bụ onye ga-enye ndị Igbo ọchịchị n'afọ 2023.
NAssarawa PDP Rally: Secondus agwaala Buhari ka ọ pụta bịa gwa ụmụ Naijiria ihe o mepụtara
Onyeisioche otu PDP na Naijiria bụ uche Secondus akọọla onyeisiala muhammadu Buhari oku ka ọpụta jiri ọnụ ya gwa ndị Naijiria ihe o mere ha.
Secondus kwuru nke n'ọgbakọ achumnta vootu pati ya mere na Lafia Square dị na Nassarawa steeti. Ọ dọọ Inec aka na ntị sị na inwogharị ebunobi ndị ụmụ Naijiria na ntuliaka na-abịa ga-ebute ọgbaghara.
Jamb: Etu ị ga-esi debanye aha gị
Ule Jamb ejidela ọtụtụ ndị mmadụ rue ọtụtụ afọ tupu ha abanye mahadum
Ụlọọrụ gọọmenti na-ahụ maka ule ịbanye mahadum ekwupụtala na oge ịgba akwụkwọ ule ahụ eruola.
Ha kọwapụtakwara ụzọ ụmụakwụkwọ ga-esi debanye aha n'akwụkwọ maka ule ahụ n'ozi ha wepụtara n'igwe okwu Twitter ha.
Dịka ozi ahụ siri kwuo, onye chọrọ so lee ule Jamb ga-ebu ụzọ ziga aha ya(aha nna gị ga-ebu ụzọ, aha gị na-eso na aha gị nke etiti ) na ekwenti n'akara  55019)
Ha ga- azachigha gị ma sitere gị akara  ị ga-eji gaa ụlọakụ ka zute akwụkwọ mdebanye aha.
Anyị akụọla Boko Haram isi a baa okpu na Baga - Ndịagha Naịjirịa
Ndị agha ka na-ebuso ndị agha iyi egwu dị iche iche agha n'ala Naịjiria
Ndịagha Naịjirịa sị ha akụọla Boko Haram isi aba okpu na Baga nakwa obodo ndị ọzọ gbara ya gburugburu.
Ozi a si n'akwụkwọ ozi ọnụ na-ekwuchitere ndịagha Naịjirịa bụ Sani Kukasheka Usman wepụtara.
Usman kwuru na ọ bụ ndị agha si na ngalaba 'Operation LAFIYA DOLE' buru agha.
PVC nọ n'aka anyị maara anyị - INEC
Ụlọọrụ INEC nke Enugwu Steeti ekwupụtala mwute ha na ọtụtụ akwụkwọ ntuliaka PVC ndị mmadụ ka dị n'aka ugbua ruru puku narị ise.
Onyeisi ndị ụlọọrụ ahụ bụ Emeka Ononamadu rịọrọ arịrịọ ka ndị mmadụ gbalịa bịa were akwụkwọ ntuliaka ha ma jikere maka ntuliaka na-abịa.
Mmeri Felix Tshisekedi meriri na ntuliaka onyeisiala mba Kongo ebutela oke arụmụka na egwu dịka onye na-ama ya aka bụ Martin Fayulu jụrụ ị nabata mpụtara ntuliaka ahụ.
Ụka Katọlik na Kongo kwuru na mpụtara ntuliaka ahụ adabaghị na ihe nke ndị na-ele ka ntuliaka si aga wepụtara.
Sarakị sị na aka Buhari akwụghị ọtọ
Onyeisi ụlọomeiwu bụ Bukola Saraki, ekwuola na aka Onyeisiala Muhammadu Buhari akwụghị ọtọ, ma kwuo na mpụ juru n'ọchịchị ya.
Saraki kwuru nke a ka ọ na-aza ajụjụ ọnụ na Channels TV, kwukwara na ebe Buhari kwuru na ọ na-ebuso mpụ agha, gịnị kpatara na akpụpụbeghị ndị na-arụrụ ya ọrụ eboro ebubo mpụ na nrụrụaka ụlọikpe?
Ndị agha anapụla Boko Haram obodo Baga
Ndị agha Naịjirịa sị na ọbụghịeziokwu na ụzọ si Maiduguri gawa Damaturu dị n'aka ndi Boko Haram.
Na ozi ha dere n'akara Facebook ha, ha kwuru na ha kwụsịkwara mwakpo ndị oyi egwu a chọrọ ime n'obodo Damasak, ma chụpụ ha n'okporoụzọ batara Maiduguri.
Felix Tshisekedi enwere mmeri na Congo
Na Democratic Republic of Congo, Felix Tshisekedi enwetela mmeri na ntuliaka emere iji họpụta onye ga-anọchi anya Laurent Kabila dịka onyeisiala mba.
Tshisekedi nwetere pasentị iri atọ na anọ iji nweta mmeri a ga-eme ya onye mbụ nọ na pati na-anọghị n'ọchịchị ga-achị Congo.
Manchester City sụrụ Burton akwụ
N'egwuregwu, Otu Manchester City mere ihe a ga-eji cheta ha ka ha zuru ndị Burton Albion ike n'ahụ n'asọmpi Iko Carabao.
Gabriel Jesus nyere ọkpụ anọ naanị ya ebe ndị ọzọ kere otu ọkpụ, otu ọkpụ mezuru ya goolu itoolu asataghị otu ha ji merie.
Gee akụkọ ndị a ebe a:
Ihe nkiri nwereike masị gị:
Nwoke na nwaanyị jikọ aka
Igbo adịghi anabata nwoke na nwaanyị ibi na-alụghị alụ
A na-enwetakarị akụkọ gbasara ụfọdụ ndị ntorobịa maọbụ agbọghọbịa hụrụ onwe ha n'anya, ma kwekọrịtara ibikọta ọnụ dịka di na nwunye, mana ha emeghị omenala alụmdinanwunye dịka ha kwesịrị.
A na-ahụtakwa mgbe ụfọdụ ihe mberede dị iche iche n'ọnọdụ a, ọkachasị nwaanyị ịnọ n'ụlọ nwoke ahụ nwụọ na-enweghị mmemme alụm ọbụla emere n'ụzọ omenala.
Ọmụgwọ ọ bụ omenala ga-akwụsị n'ala Igbo?
Ka o sila dị, nke a na-etinyekarị ezinaụlọ dị iche iche na gbagharịa.
N'ihi ajọ ọnọdụ a, ụfọdụ obodo dị n'ala Igbo, mere ya ka ọ bụrụ iwu na nwoke ga-alụ nwaanyị ya na ya bi n'ozu, bụ nke ọ na-emeghị mgbe ọ dị ndụ.
Ihe mere eji alụ nwaanyị n'ozu:
N'ala Igbo, anaghị ekweta na nwoke alụọla nwaanyị, maọbụrụ na o mezubeghị ihe n'isi ya. Ọ bụrụgodu na o mere nke ụlọikpe, a tụrụ anya na ọ ga-abịa mekwaa ihe dịka ndị nwe nwa siri chọọ.
Dịka ọkachamara n'okwu gbasara omenala bụ Nze Olueze Ụkaejuoha (Duruagwụ nke abụọ) n'Ụmụakara, Isu dị na Nwangele nke Imo steeti siri gwa BBC Igbo, iwu a dị ezigbo ire n'obodo ha, bụkwa nke nwere ntaramahụhụ dị iche iche so ya.
Onye n'alụghị na ndụ, ọ lụ ọ n'ọnwụ, bụ usoro ọtụtụ obodo si eme
Mana n'obodo Akọkwa dịkwa n'Imo steeti, atụmatụ a adịghị ire ọbụla, ebe ezinaụlọ mụrụ nwaanyị na-abịa eburu ozu nwa ha ma gaa lie n'ụlọ ha.
Usoro esi alụ nwaanyị n'ozu:
Onye ahụ ga-abịa gwa ndị mụ nwa na nwa ha nwere ahụ ọkụ (ọ gaghị ebu ụzọ agwa ha na ọ nwụọla).
Ha ga-eso ya gaa 'leta' nwa ha, mgbe ha hụrụ ozu ya, ha ga-ebo nke nwoke ebubo na ọ bụ ya gburu nwa ha, nke ga-eme ka ọ gọwa ụkwụ na aka ya
Iji gosi na ọ bụghị ya gburu ya ọ ga-ekwenye ịlụ ozu nwaanyị ahụ
Ọ ga-abịaghachị gwazie ndị mụ nwa na nwunye ya anwụọla
Nwoke ahụ ga-agazi n'ihu mee mmemme akwamozu ya.
Ihe ga-eme onye jụrụ ịlụ nwaanyị n'ozu:
Dịka Nze Ụkaejuọha siri kọwaa, ihe ndị a bụ ihe ga-eme onye jụrụ ịlụ nwaanyị omeghị ihe isi ya n'ozu:
Onye ahụ ga-enweta ntaramahụhụ n'ụzọ dị iche iche
Ihe ọjọọ dịkwa iche iche na-ezute onye ahụ
Ihe anaghị agara onye dị otu a nke ọma
Onye ahụ nwekwara ike ịnwụ ọnwụ ihere
Mana onye ahụ nwere ike ichegharị, tụmadụ ma ọ bụrụ na ihe ndakwasị niile a bido ịdakwasị ya.
Ihe onye ahụ ga-eme ma o chegharịa
Ọ bụrụ na nwoke ahụ kpọchiri ntị ma mechaa chegharịa n'ihi ihe mkpọbi ụkwụ ọ na-enweta, ihe ndị a ka ọ ga-eme:
Onye ahụ ga-ezite ndị okenye obodo ha ka ha bịa mee ka ala daa jụụ
A ga-enye ya ntaramahụhụ site n'ịhụ na o mezuru ihe ndị o kwesịrị ime n'ụzọ okpuku abụọ.
Brexit Deal: Theresa May agbalahụla nchụda dịka onyeisiala
Ndọrọndọrọ ma Theresa May ọ ga-aga n'ihu ịrụ dịka onyeisiala mba Briten bere n'abalị Wenezde dịka  ndị omeiwu mmadụ 325 tụnyere ya ka ọ nọrọ ,ebe mmadụ 306 kwuru ka o rituo.
Ndọrọndọọ ahụ bidoro ụbọchị Tuzde oge ọtụtụ ndị omeiwu mba tụrụ vootu megide Briten ịpụ na European Union.
Lee ihe anọ dị iche n'etiti usoro ọchịchị 'Parliamentary' na 'Presidential'
Ndị ụlọomeiwu mba Briten ajula ibinye aka ka ha pụọ n'otu EU
Ndị ụlomeiwu mba Briten  mmadụ 202 kwenyere ka ha pụọ , ebe mmadụ 432 jụrụ.
Onye ndu otu Labour pati n'ụlọomewu bụ Jeremy Corbyn welitere okwu 'enweghị ntụkwasaobi' na Theresa May, nke nwere ike kpalite okwu ntuliaka na oge na adịghị anya.
Corby ibinye aka na vootu 'eenweghị ntụkwasaobi' ga-enye ụlọomeiwu ohere inwe mkpebi maka 'amaghị ọrụ' nke ọchịchị May.
Theresa May kwuru na na ya ga-ewepụta ohere maka ndọrịtaụka n'okwu a akpụ n'ọnụ.
Mohammed Adamu ebidola ọrụ dịka onyeisi ndị uweojii Naijiria
Mohammed Adamu amalitela ọrụ dịka onyeisi ndị uweojii Naijiria dịka onyeisiala Naijiria tunyechara(decorated) ya ugo pụrụ iche.
Ibrahim Idris onye bụbu onyeisi ndị uweojii Naijiria lara ezumike taa bụ Tuzde, abali iri  na ise nke ọnwa Jenuwarị afọ 2019 ka ọ nọzuru oge ya n'ọrụ oyibo dịka iwu Naịjirịa si kwuo.
Ọnụ na-ekwuru ndị uweojii Naijiria bụ Jimoh Moshood kwuru na onyeisiala bụ Muhammadu Buhari enyela iwu ka Mohammed Adamu bu osote onyeisi nji uweojii bido na-arụ dịka onyeisi ha.
Idris kelere onyeisiala nakwa ụmụ Naijiria maka nkwado ha.
Ibrahim Idris onyeisi ndị Uweojii
Mohammed Adamu bụ onye Lafia dị na Nasarawa steeti banyere ọrụ uweojii dịka 'Cadet" n'afọ 1986 ebe o siri were gbalite n'ọkwa oosote onyeisi ndị uweojii.
Ọ gara onye garala ọtụtụ ọzụzụ ndị uwe ojii na Najiria na mba ofesi rụụ ọrụ dịka onyeisi ndị uweojii nke Ekiti nakwa Enugwu steeti.
A wakpola otu ụlọ oriri na nkwari na Nairobi
A wakpola otu ụlọ oriri na nkwari n'isi obodo Kenya bụ Nairobi.
Ihe ruru ogbunigwe abụọ gbara n'ebe ahụ ebe a nụkwara ụda egbe n'ebe ahụ dị n'akụkụ Westland ebe e nwere ụlọọrụ ndị mmaọ̄ụ nakwa ụlọ oriri na nkwari.
Ndi hụrụ ka ihe a mere kwuru na ha hụrụ mmadụ anọ bu ngwaagha ebe ha na-aba ụlọ ahụ ebe ha gbara ọtụtụ ụgbọala ọkụ.
A na-akpọpụta nd mmaọ̄ụ n'ime ụlọ ahụ dịka ndị uweojii gbochiri ebe ahụ ma na-agba mbọ ịgbapụta ndị tọrọ n'ime ụlọ ahụ.
A mabeghi ndị mere ihe a.
A gbara ụgbọala PDP iii ọkụ n'Enugwu
Ụgbọala isii nke ndị otu pati PDP gụnyere Sienna bus atọ na Coaster bus atọ nke ebiri ọkọlọtọ ndị PDP ma dọta ya n'otu ụlọ dị n'Osadebe streetị Ogui New Layout, na ncherita ihu WTC Enugwu.
Dịka onye n'ekwuchitere ndị uwe ojii ọnụ ha n'Enugwu bụ Ebere Amarizu siri kwuo onweghị onye mara ka ya bụ ọkụ siri malite ma gbapịa ụgbọala ndị ahụ.Amarizu kwuru na ọ bụ enyemaka ngwangwa ndị uwe ojii nakwa ndị ọrụ mgbanyụ ọkụ bụ Fire Service mere na ya bụ nnukwu ọkụ abaghị n'ụlọ gbara ogige ahụ gburu gburu.
O sikwa na otu aka ahụ rịọ ndị mmadụ ka ha mara na ugbua bụ oge ọkụ ọgbụgba ji akpa ike, n'ihi ya onye ọbụla kwesiri igbochi ụzọ ọbụla ọkụ nwere ike iji ghọrọ ụlọ ma ọ bụ ngwongwo.
Ekweremadu sị na ya na akwadosi PDP ike
Ekweremadu, nwụnye ya na nwa ya nọ n'ụlo ya mgbe ndị a ji egbe bata
Ana m akwado mmeri PDP na ntuliaka 2019.
Ike Ekweremadu bụ onye ana ebo ebubo na uche ya adịghịzi na PDP kwuru nke a ụbọchị Monde mgbe okwuru na ya na Peter Obi na ndị gọọvamọ ọwụwaanyụ enwela ọtụtụ nzụkọ maka nke a.
Inec na-eti mkpu maka 'PVC'
Idris gbara afọ iri isii  taa nke bụ na o kwesiri ịla ezumike nka mana kepukepu na-ekwu na gọọmenti etiti nwere ike ịgbatikwu oge ya.
Ịkpata mpekele ihe eji eme ntuliaka ga-ebe na 8 Febuwari
Ha na-akpọ ndị mmadụ bịa were PVC ha dịrị njikere maka ntuliaka
Independent Electoral Commission INEC ekwuola na ụbọchị ikpeazụ aga akwụsi ịnye akwụkwọ ikike eji eme ntuliaka bụ PVC bụ na mkpụrụ ụbọchị asatọ (8) nke Febuwari.
N'aka ọzọ INEC ewuchiela ekwentị maọbụ ihe ọbụal eji ese foto na ebe ana atụ vootu dika onyeisioche ha na Kano steeti bụ Okamuta Riskuwa Shehu si kwuo.
N'ofesi, oruola ka aga amata ebe ọsụ ụtara dowere ọdụ na amụma Brexit nke mba Briten.
Theresa May bụ onyeisi obodo ahụ na-arịọ ndị pati ya  ha ekwela ka ihere mee ha site na-ịme ka ya bụ Brexit kpụọ afọ n'ala.
Serena bụ ọkaibe na Australia Open
Agụ nwaanyị tenis bụ Serena Williams egosila na ya bụ agadị anaghị aka nka na egwu ọmaara agba sịte na-imeri Tatjana Maria na Australia Open.
Serena gbara afọ iri atọ na asaa ga-enweta nturu ugo grand slam nke iri abụọ na anọ (24) ma ọ nweta mmeri nke agba abụọ a ọ banyere.
Ndị Naijiria welitere isi gọọmenti etiti kpọpụrụ n'ụlọikpe CCT
Ị maara ilu Igbo nke ọma?
Atum vootu 2019: 'Ọ bụrụ na Ndigbo ekweghị, e kwenyere anyị'
Onyeisiala Muhammadu Buhari na-achụ nta vootu ugbua iji bụrụ onyeisiala Naịjirịa nke ugboro atọ.
O bu ụzọ bata ọchịchị n'ọnwa Disemba 1983 (1984) ka ndịagha Naijirịa nara ọchịchi n'ike, mana ụfọdụ ndị agbatobi ya chuturu Buhari n'ike n'afọ 1985.
Nrụrịtaụka BBC ka na-aga n'ihu ugbua
Buhari mechara bụrụ onyeisiala site na ndọrọndọrọ ọchịchi onye kwuo uche ya na'afọ 2015, ka ọgbara mbọ ịnweta ya bụ oche ugboro atọ n'efu.
Dịka mgbe ọ na-achị dịka onyeagha, Buhari enweghị ezigbote aha banyere ikike diri onye.
Agbanyeghi na-anọ n'ọchịchi onye kwuo uche ya, ọtụtụ mmadụ nọ na mkpọrọ maka Buhari ekweghị ịtụhapụ ha dịka ụlọikpe sị ka eme.
*Nwoke a dị afọ 76 ṅụrụ iyi ọrụ n'afọ 2015, ma kwe nkwa na ya ga-ebuso agha megide mpụ na nrụrụaka na ọgbaghara, nakwa kwalite akụnaụba Naịjirịa.
Afọ anọ na-abịa na ngwụcha mana ọtụtụ ndị mmadụ ekweghị na ihe o mere pụtara ihe anya na-ahụ.
Okwere nkwa na ya ga emeri Boko Haram na-agha Naịjirịa na-ebuso ndị a chọro ikewapụta mba ofufe alakuba na ọwụwa anyanwụ ugwu Naịjirịa, mana na nso a, ndị a na-akpazị ike na-enye ebumnobi Buhari inọdụ n'oche onyisiala nsogbu site n'etu ha si awakpo mpaghara ahu.
Ndị ọnụ ha na-eru n'okwu kwenyere na Buhari ga-ezute ezigote ọgụ n'aka pati na-anọghị n'ọchịchi aha ha na-ada ụda karịa - onye bu ọkọlọtọ PDP bụ Atiku Abubakar bụkwa onye ofufe alakuba ma sikwa ugwu Naịjirịa dịka Buhari.
Buhari bụ onye buu ọkọlọtọ All Progressives Congress (APC) nwere aha dịka onye aka ya kwụ ọtọ n'ime dị ndọrọndọro na Naịjirịa, agbanyeghị na ọtụtụ mmadụ na-ahụ achumta vootu ya ka ihe na-egosị mkwafu akụnaụba.
'Ọ fọrọ obere ka 'Egwu Eke II' loo Nnamdi Kanu - Buratai
'Obi esighi m ike maka mpụ n'ime ntuliaka 2019' - Atiku
Lee mmadụ isii na-azọ ọkwa onyeisiala ndị mmadụ kacha anụ aha ha na ndị osote ha:
Ka otu na-ahụ maka ntuliaka na Naịjirịa bụ "Independent National Electoral Commission (INEC)" bipụtara akwụkwọ gosiri na ihe karịrị mmadụ iri asaa na-azọ ọkwa onyeisiala na 2019, BBC Igbo chọrọ igosi gị ndị nke aha ha kacha ada ụda.
Nkwado ntuliaka n'Ọwụwa Anyanwụ ebirila ọkụ
'Agaghị m adị ka Tinubu ịgwa ndị mmadụ onye ha ga-atụnyere'
'Peter Obi agaghị enye gị ego mana ọ ga-akwado ọrụ ọbụla ziri ezi'
N'ime mmadụ isii a na ndị osote ha, e nwere ụmụnwaanyị atọ n'ime ha; otu na-azọ onyeisiala ebe ndị ọzọ na-azọ osote.
1) Muhammadu Buhari na Yemi Osinbajo
Buhari na Osinbajo achịala Naịjirịa kemgbe afọ 2015 n'okpuru pati All Progressives Congress (APC)
A mụrụ ya n'ụbọchị iri na asaa nke ọnwa Disemba afọ 1942
Ọ chịala Naịjirịa ugboro abụọ; dịka onye agha nakwa onye nkịtị
Ọ zọrọ ọkwa onyeisiala ugboro atọ (2003, 2007 na 2011) tupu ọ zọta ya n'afọ 2015
N'otu aka a ọ bụ onyeisiala, ọ bụkwa onye mịnịsta na-ahụ maka mmanụ amịpụtara n'ala
A mụrụ ya n'ụbọchị asatọ nke ọnwa Maachị afọ 1957
Ọ bụ ụkọchukwu n'ụka Redeemed Christian Church of God(RCCG)
Ọ zọtara ọkwa osote onyeisiala Buhari n'afọ 2015
Ọ bụkwa ọkaiwu ọnụ na-eru n'okwu
2) Atiku Abubakar na Peter Obi
Atiku na Obi na-efe ọkọrọtọ Peoples Democratic Party (PDP) na ntuliaka 2019 a
A mụrụ ya n'ụbọchị iri abụọ na ise nke ọnwa Nọvemba n'afọ 1946
Ọ bụ osote onyeisiala site n'afọ 1999 ruo 2007
Ọ zọọla ọkwa onyeisiala dịka onye bu ọkọrọtọ pati ya ugboro abụọ; n'afọ 2007 n'okpuru AC nakwa 2018 n'okpuru PDP
Ọ bụ onye achụmnta ego nwere ọtụtụ azụmahịa dị iche iche
A mụrụ ya n'ụbọchị iri na itoolu nke ọnwa Julaị n'afọ 1961
Ọ zọtara gọvanọ Anambara steeti n'okpuru pati APGA n'afọ 2003 mana ọ rigoghị n'oche ruo Maachị 2006 mgbe o meriri n'ụlọikpe, mana e mechara chutuo ya n'ọnwa Nọvemba afọ ahụ.
O mechara lọghachita n'oche ya na Febrụwarị 2007, ma pụọ na Mee oge Andy Uba meriri ya, mana ụlọ ikpe kwuru ka a hapụ ya nọzuo afọ anọ ya.
O rituru n'oche dịka gọvanọ Anambara n'afọ 2014 ka ọ chizuru ugboro abụọ
Ọ bụ onye ọkachamara n'ihe gbasara akụnaụba
3) Oby Ezekwesili na AbdulGaniyu Galadima
Galadima bụkwa onyeisioche otu pati Allied Congress Party of Nigeria (ACPN) ha chọrọ iji zọta ọchịchị
A mụrụ ya n'ụbọchị iri abụọ na asatọ nke ọnwa Epreelụ 1963
Ọ bụ mịnịsta na-ahụ maka ihe e gwuputara n'ala site na 2005 ruo 2006 nakwa nke agụmakwụkwọ site na 2006 ruo 2007
O so hibe otu "Bring Back Our Girls (BBOG)" na-ahụ maka ụmụaka Chibok a tọọrọ kemgbe afọ 2014
O merie, ọ ga-abụ nwaanyị mbụ ga-abụ onyeisiala na Naịjirịa
A mụrụ ya n'ụbọchị iri na otu ọnwa Jun nke afọ 1964
Ọ gụrụ akwụkwọ na Mahadum Kwara steeti ebe o mechara bụrụ otu onye n'ime otu ndị na-achị n'ụlọ akwụkwọ ahụ
Ọ bụbu onye zọrọ oche onyeisiala n'okpuru pati ACPN n'afọ 2015
4) Kingsley Moghalu na Umma Getso
Moghalu na Getso na-azọ ọkwa n'okpuru pati Young Progressive Party (YPP)
A mụrụ ya n'ụbọchị asaa nke ọnwa Mee nke afo 1963
Nke a bụ mbụ ọ na-azọ ndọrọndọrọ ọchịchị Naịjirịa
Ọ gụru akwụkwọ ma nata asambodo dịka ọkaiwu na mahadum
Ọ bụkwa onye ọkachamara n'ihe gbasara ịchekwa akụnaụba.
Ọ rụrụ dịka directọn n'ụlọakụ etiti nke a kpọrọ Central Bank of Nigeria(CBN) na bekee.
A mụrụ ya n'afọ 1981
Ọ bụ osote onyeisioche otu pati ha bụ YPP
Ọ bụ onye ojiegoachụ ego, nakwa onye na-agba mbọ n'ihe gbasara ikike ruuru ụmụnwaanyị
5) Omoyele Sowore na Rabiu Ahmed Rufai
Sowore na Rufai na-azọ ọkwa n'okpuru pati African Action Congress (AAC)
A mụrụ ya n'ụbọchị iri na isii nke ọnwa Febrụwarị 1971
Ọ bụ onye na-ebu ihe gbasara ikike dịrị onye n'isi. Ọ malitere ya oge ọ ka nọ na mahadum
O hibere ụlọọrụ ntaakụkọ 'Sahara Reporters'
O hibere otu pati AAC n'ọnwa Ọgọstụ nke 2018
Onye bụ Rabiu Ahmed Rufai?
A mụrụ ya n'ụbọchị iri na asaa nke ọnwa Julaị 1976
Ọ bụ dibia Bekee maọbụ dọkịnta bụ ọkachamara n'ihe gbasara ahụ ike
Ọ kuziburu nkuzi na mahadum Bayero dị na Kano
6) Fela Durotoye na Khadijah Abdullahi-Iya
Durotoye na Abdullahi-Iya na-azọ ọchịchị n'okpuru pati Alliance for New Nigeria (ANN)
A mụrụ ya n'ụbọchị iri na abụọ nke ọnwa Mee n'afọ 1971
Ọ gara mahadum Obafemi Awolowo dị n'obodo Ile-Ife
Ọ bụ onye na-akụziri ndị mmadụ etu e si eji ego achụ ego, ma bụrụkwa onye na-eji okwu akpalite mmụọ ndị mmadụ
Ọ na-azọ ọkwa Onyeisiala n'okpuru pati Alliance for New Nigeria (ANN)
Ọ bụ onye hibere otu na-ahụ maka nlekọta ụmụnwaanyị bụ "Women Community of Africa (WCA)" nakwa "Rags to Riches (R2R)"
Igbo juru n'Owere mgbe BBC Igbo mere nrụrịta ụka nke ndị na-azọ ọkwa gọvanọ n'Imo steetị mana ọ bụ ihe tụrụ ndị Imo n'anya na naani otu onye n'ime mmadụ anọ kwesre BBC Igbo nkwa na ha ga-abịa nrụrịta ụka ahụ bụ ihe bịara ya.
Ọnụ na-ekwuchitere ndị APC n'Imo steeti agbasola Uche Nwosu
Imo APC Primaries: A kpọpụtala Uche Nwosu dịka onye ga-azọ ọkwa gọvanọ Imo
Ndị a tere ndị Imo ụnyị n'ihu bụ Emeka ihedioha PDP, Hope Uzodimma nke APC na Ifeanyi Ararume nke APGA.
Onyeisi BBC Igbo bụ Adline Okere sị na ọ bụ sọọsọ Ararume bụ onye gwara ya na ya nwereike ghara abịa maka na ya na-amalite achụm nta vootu ya.
Ya bụ emume bidoro ka o ji ọkara gacha elekere abụọ n'ehihe.
Na nrụrịtaụka ahu sọọsọ ya bịara, Uche Nwosu kwere nkwa na ya ga-akwụ pụkụ naira iri atọ dịka ụgwụ ọnwa opekatampe ma ọ bụrụ na gọọmenti etiti hibe ya.
Nwosu gakwara n'ihu kwuo na pati ya enweghi onye na-azọ onyeisiala ka o tinyere ọnụ n'okwu banyere nkwado o na-enye Onyeisiala Muhammau Buhari.
Ihe ọzọ o kwuru bụ; "O nweghị ihe ọ bụla nọ na 'manifesto' m agaghị eme."
Okwu asaa gbara ọkpụrụkpụ Uche Nwosu kwuru:
Uche Nwosu si APC banye otu AA iji zọọ ọkwa gọvanọ n'Owere Imo steeti
Nwosu kwupụtara ihe ọ ga-emere ndị steeti Imo ma o were ọkwa ọchịchị na ntụliaka a ga-eme n'ọnwa Maachị afọ 2019.
Buhari for President: 'Otu AA nwere ike ịpịasu Uche Nwosu'
Ọ bụghị eziokwu na Action Alliance akwụghị Uche Nwosu n'azụ - Obidiche
Ngwa, lee ihe ndị ọ rụtụrụaka na nkeji na nkeji:
A ga m eweta agụmakwụkwọ bụ ịgba site na mgbakọ aka ndị ụka
A ga m eme ka ahụike bụrụ n'efu maka ụmụaka, ụmunwaanyị dị ime nakwa ndị okenye
A ga m eme ka ndị ntorobịa bata n'ọrụubi
A maara m nke ekwe na-akụ n'ihe gbasara okwu ọchịchị
A ga m eme kai he ndị e ji ebi ndụ baara ndị Imo ụba
A ga m akwụ ụgwọ ọnwa ọpekatampe puku iri naịra atọ ma gọọmenti etiti kwuputa ya
A ga m eleba anya n'ihe gbasara ụgwọ ezumike nka
Uzodimma, Ihedioha na Ararume abịaghị nrụrịtaụka BBC Igbo
Atiku bata Amerịka o nwere ajụjụ ọ ga-asa anyị-Lai Mohammed
Ihe ụmụ Naijiria na-ekwu maka  njem Atiku na mba Amerika
Ndị otu PDP na ndị ihe Atiku Abubakar na-amasị pụtara n'igwe n'ọdọgbọelu Nnamdi Azikiwe dị n'Abuja iji nabata Abubakar, onye gara mba Amerịka.
Atiku na onyeisi Ụlọomeiwu Naijiria bụ Bukola Saraki soro mee njem abalị abụọ na mba ahụ ebe dịka Atiku siri kọwa, ya ndị ọrụ gọọmenti mba ahụ na ndị ojiegoachụego nwere ọgbakọ.
Atiku ga-esonye na ndọrịtaụka nke ndị na-azọkwa onyeisiala ga-eme n'abalị Satode n'Abuja.
Ọkụ gbara n'ụlọọrụ mmepụta mmanya Guinness
Ọkụ gbara ụlọ mmepụta mmanya nke ụlọọrụ Guinness n'Osisioma Industrial Layout, Aba, Abia steeti ụbọchị Fraide.
Ọkụ ahụ nke gbara rue awa isii bụ ndị ụlọọrụ na-emenyụ ọkụ, nakwa ụlọọrụ ndị ọzọ nọ nso, ndị uweojii na ndị obodo ahụ nyere aka gbanyụọ ya.
Ọnụ na-ekwuru Guiness bụ Nike Ọnakoya gwara BBC Igbo na ọkụ ahụ emerụghị mmadụ ahụ nke ọ na emebei nnukwu ihe.
O kwukwara na ọrụ mmepụta mmanya ha ka dị ire n' ọdọ ha dị na Benin nakwa Ogba,Lagos Breweries.
"O nweghị ihe mmerụ ahụ maọbụ nnukwu ihe mebiri site n'ihe mere dịka ọgba nke Aba bụ maka mgbarị ọrụ ma nwekwa naanị ndị ọrụ mmadụ ole na ole. Ebe anyị jiri mere ebe mmepụta manya bụkarịrị na ọdọ anyị dị na Benini nakwa Ogba(Legọs)."
Ọ bụ akụkọ ụgha na a chọrọ inwụchi Onnoghen
Femi Adesina bụ onye ntaakụkọ ama ama tupu ọrụwa n'ụlọọrụ onyeisiala
Ụlọọrụ onyeisala  agọọla sị na akụkọ na gọọmentị chọrọ ịnwụchi ọkaikpe ukwu Naijiria bụ Jọstis Onnoghen bụ akụkọ ụgha.
Ọnụ na-ekwuru onyeisisala Muhammadu Buhari bụ Femi Adesina kwupụtara n'igwe okwu Facebook ya na " akụkọ ụgha" ahụ nke  ha boro otu jikọrọ ndọrọndọrọ ọchịchị (Coalition of United Political Parties(CUPP) .
Donald Trump: Ọganihu adịla n'okwu iwepụ ngwagha nuklịa Nọt Korịa
Gọọmenti mba US mechiri n'izu gara ga maka na ndị sineti akwadoghi bọjetị ha
Onyeisiala Amerịka bụ Donald Trump ekwuola na enwela ọganihu were anya n'okwu iwepụ ngwagha nuklịa mba Nọt Korịa.
O kwu ya dị iche n'ihe ndị ọkachara na-ekwu sị na agabeghị ya ụzọ aga fọdụkwa iru ebe a na-aga.
Liverpool na Crystal Palace chịpụrụ ya
Liverpool gbara Crystal Palace ọkpụ atọ asatara abụọ n'Asompi premier league ha mere ụbọchị Satọde.
Gọọmentị ga-ere akụnaụba ndị aka ha dị na mpụ
Onyeisiala Muhammadu Buhari ekwuola na gọọmentị ya ga-ere akunaụba anatara ndị ndọrọndọrọ ọchịchị aka ha dị na mpụ na nrụrụ aka.
Buhari kwuru nke a na Kaduna bụ ebe ọgara achụmata vootu ụnyaahụ.
Ọ sị na atumatụ bụ maka na ya achọghị ka eme ihe ọ sị na emere na afọ 1985, bu enyeghachi ndị a akunaụba ha.
Ndị ụlọọrụ Ọkwaiwu ukwu Naịjirịa amalitela njem ịchụtụ Onnoghen
Akụkọ na-eru anyị ntị na-akọwa na Gọọmentị etiti agaala ụlọikpe Code of Conduct ịrịọ ka ewepụ Ọkaikpe Walter Onnoghen n'ọkwa ya dika Ọkaikpe ukwu nke Naịjirịa nakwa onyeisi ngalaba na-ahụ maka ndị ọrụ ikpe bu National Judicial Council.
Onye eji aha ha tinye ya bu akwukwọ na CCT bụ Ọkaiwu ukwu Naịjirịa Abubakar Malami
Ihe ruru mmadụ iri abụọ anwụọla na mba Mexico ka ọkụ bara igwe na-ebu mmanụ ụgbọala.
Ọtutụ ndi ọzọ merụrụ ahụ na ihe mberede a mere na Hidalgo steeti dị na etiti Mexico.
Mgbe Lobi Stars and Heartland FC zutere
Lobi Stars nke Naịjirịa ga-ezute Asec Mimosas nke Ivory Coast taa n'isi obodo mba ahụ bụ Abidjan na agba nke abụọ ha n'iko CAF Champions League.
Ndi Lobi ji okpu goolu abuọ asatara otu merie agba nke mbu ha na Mamolodi Sundowns gbara n'Enugwu.
Gee nkeji ndị a ebe a:
Lee ihe nkiri nke taa:
Olusegun Obasanjo ekwuola na o cheghị na Inec ga-eme ntụliaka kwụ ọtọ n'ọnwa na-abịanụ.
"Ọ bụrụgodi na ha chọrọ ime ntuliaka kwụọtọ, ndị nọ n'ọchịchị ugbua agaghị enye ha ohere."
A malitela otu njikọ nke Obasanjo
Atụnyerela gọọmenti a na 2019 - Obasanjo
Obasanjo kwuru nke a mgbe ọ na-agụpụtara ndị ntakụkọ akwụkwọ o depụtara akpọrọ "Points for concern and action" n'ụlọ ebe o na-edowe akwụkwọ na Abeokuta.
O kwuru na ihe Naịjirịa chọrọ ugbua bụ onyeisiala nwere uche zuruoke ma sikwa ike ichi obodo.
Obasanjo kwuru ka ụmụ Naịjirịa too obere ihe Buhari meere ha kamgbe ọ nọ n'ọchịchị.
N'okwu ya, "Buhari alafu go anyị na mbụ, anyị ga-abụ ewu maọbụru na anyị kwe ka ọ rafuo anyị ọzọ."
O were ọchịchị Buhari tunyere nke onye agha ji aka ike chị Naijirịa akpọrọ Sanni Abacha mgbe ọ dị ndụ dịka onyeisiala.
'Nwa m anwụchala n'ihi ego adịghị ịwa ya obi'
Ị maara ilu Igbo nke ọma?
Day 28: Ị ma aha pati 91 dị na Naịjirịa? #BBCNigeria2019
Atiku bata Amerịka o nwere ajụjụ ọ ga-asa anyị-Lai Mohammed
Na mkparịtaụka ya na BBC Yoruba nwere, onye bụbu Onyeisiala Naịjirịa bụ Olusegun Obasanjo kwuru maka onye bụbu osote nakwa onye na-azo ọchịchị na ndọrọndọrọ ọchịchị nke 2019 bụ Atiku Abubakar.
O sị na asị ya hara ugbua na ya ga ahara Atiku karia Buhari n'ihi ihe Buhari merela.
"Ndị e nwere ịhọrọ n'etiti ha bụ onye nke APC na nke  PDP. Site n'ihe m huru n'aka Buhari- amaghị ọrụ ma ncha, ịkpa oke, nrụrụaka, adịghị ike ahụ, adịghị ike nke uche na ihe niile  ndị ọzọ were ya tụnyere Atiku. Atiku ga-agbali mmaji abụọ karịa Buhari."
O kwukwara maka Boko Haram nakwa Independence National Electoral Commission (INEC).
Obasanjo kọwara na ya kwenyere na Onyeisiala Muhammadu Buhari ka Atiku njo, bu ihe mere ya jiri rapụ ikwado ndi ntoroọbịa n'ime mmadụ 73 na-azọ oche onyeisiala Naịjirịa.
O kwukwara ihe mere tupu ndị agha wakpo obodo Odi n'afọ 1999, bụ mgbe ihe ruru mmadụ 2500 ndị obodo nwụrụ n'aka ndị agha.
Mkparịtaụka a ga-apụta n'uju eche bụ ụbọchị nke 22 nke ọnwa Janụwarị 2019.
N'ọsịsa ya, ọnụ na-ekwuru onyeisiala Muhammadu Buhari bụ Garuba Shehu kwuru na ahụ adịghị Obasanjo na o kwesịrị  ị ga-ahụ dọkịta.
O kwukwara na ọ bụ anyaọkụ na-enye Obasanjo nsogbu.
Joe Igbokwe,ọnụ na-ekwuru otu APC na Legos steeti  asaala Olusegun Obasanjo okwu o kwuru maka Muhammadu Buhari.
Igbo kwuru na ọ bụ iwe  na Buhari gbochiri ebe e si ebupụsị ego ji Obasanjo.
Na mkparịtaụka BBC na Obasanjo nwere na nsonso, o kwuru na Buhari amaghị ọrụ ma ncha, na ọ na-akpa oke nakwa na o nweghị ahụ ike  nke elu ahụ nakwa nke uche.
Mana Joe Igbokwe kwuru na okwu ahụ bụ 'okwu nkọgheri' n'ihi na " ihe Obasanjo arụnwughị n'afọ asatọ ọ nọrọ na ọchịchị na Buhari, onye o kwuru na ahụ adịghị rụrụ ya n' afọ abụọ.
Onyeisiala Buhari na ndị ụkọchukwu ụka Kraịst
Ọtụtụ oge ka a na-ahụ ndị na-azọ ọkwa ndọrọndọrọ ọchịchị ka ha na-aga n'ụlọụka dị iche iche ma oge ntuliaka ruwe nso.
Ebe ụfọdụ ndị na-ahụta ya ka amansị ndị ndọrọndọrọ ọchịchị na-eme makana ha ma ụdịrị ikike ndị ụka nwere na ndụ ndị Naịjirịa, ndị ndọrọndọrọ ọchịchị na-ahụta ya dịka na ha chọrọ "ịnata ngọzị".
Father Mbaka: Ugboro isii o kwuru okwu kpanyere ọkụ
Nigeria Election 2019: Ndị na-azọ ntuliaka na osote ha
Ọtụtụ oge ka ndị ụkọchukwu na-anọ n'elu ebe ha na-aka ụka, ma na-ebukwa amụma maka ihe ga-eme na ntụliaka maọbụ n'ọchịchị Naịjirịa.
Ụfọdụ oge, ọ dabara ndị nọ n'ọchịchị, ụfọdụ oge amụma ahụ agaghị adaba, ọ kpọtụwa.
Mbaka bụ otu onye ọ na-abụ o kwuo sị wụlie elu, ndị ụka ya bụ Adoration Ministry Enugu, ajụọ ya, "kedụ ebe ị chọrọ ka anyị wụruo?"
Ndị ndọrọndọrọ ọchịchị ma nke a, ya mere ha na-eji akpọku ya, maọbụ agara ya njem nleta n'ụlọụka ya, ebe ha ga-ezute ndị "ụmụazụ" ya n'ihu n'ihu.
Kwa ntuliaka, Mbaka na-ebu amụma onye ga-enweta mmeri na ntuliaka na onye enweghị ebe o ji azụ aga.
N' afọ 2015, Mbaka buru amụma na Goodluck Jonathan agaghị emeri na ntuliaka ọkwa onyeisiala nke afọ ahụ n'ihi na Chineke ajụla ya, kama na Muhammadu Buhari ga-enweta mmeri.
Amụma ya ahụ adịghị ọtụtụ ndị mmadụ mma ọkachasị Ndigbo n'ihi ịhụnanya ha nwere n'ebe Jonathan nọ, mana Buhari mechara merie.
Fr.Mbaka zutere Buhari n'afọ 2016
N'ọnwa Julaị 2018, Mbaka wụgharịrị kwuo na ọchịchị Buhari bụ 'Demon-cracy', na ọ bụghị Democracy .
Ọmụmatụ ọzọ gosiri ụdị ike o nwere na ndọrọndọrọ ọchịchị bụ oge Hope Uzodimma nọchitere anya onyeisiala Buhari ka Mbaka na-eme ire ahịa owuwe ihe ubi (Bazaar) n'ọnwa Disemba.
Uzodimma kwuru na Buhari nyere ya nde naịra abụọ ka o jiri "waa ọjị" n'emume ahụ, ma kwekwa nkwa iwuru ụka ahụ ụlọọgwụ nke ha.
N'otu emume ahụ, o kwukwara na Atiku ịbụ onyeisiala nwere ike ịbụ ọnọdụ "ire enwe gote nkịta".
Ọ bụrụ na ị maghị Oyedepo maka inwe otu n'ime ụlọụka kachasị nwee ndị na-aga ya na Naịjirịa,Living Faith Church,  nke e ji 'Winners Chapel' mara, ị mara ya maka ugboro ole ọ na-emeta ihe e ji akpụ ya n'ọnụ.
Maka etu ụlọụka ya ha, ndị ndọrọndọrọ ọchịchị na-abịa njem nleta ebe ahụ, ọkachasị ma oge ntuliaka na-eru.
Ndị dịka Goodluck Jonathan bụ aka chịburu Naịjirịa, Atiku Abubakar na-azọ ọkwa onyeisiala nakwa Kingsley Moghalu, so na ndị ndọrọndọrọ zuterela Oyedepo.
Ọtụtụ ndị bụ isi a hụrụ kwaba okpu n'ihe gbasara ndọrọndọrọ ọchịchị na Naịjirịa, bụ ndị na-aka ụka n'ụlọụka ya.
Na Nso nso a, Oyedepo kpalitere okwu na soshal midia oge o tinyere ọnụ n'okwu gbasara ma ọ bụ "ezigbo" Buhari nọ n'Aso Rock ka ọ bụ "adigboroja".
Adeboye bụ onyeisi Redeemed Christian Church of God (RCCG), so na ndị ọzọ okwu ha na-ada ụda na Naịjirịa ma n'ụka ma na ndọrọndọrọ ọchịchị.
N'agbanyeghị na ọ bụ nwoke na-anaghị emesi ike (ọ na-ekwu okwu nwayọ nwayọ), o kwuo okwu, a na-akwụsị gee ya ntị.
Yemi Osinbajo bụ osote onyeisiala Naịjirịa ugbua, bụ onye ụkọchukwu n'ụlọụka a; e nwekwara ọtụtụ ndị ụkọchukwu ha ndị ọzọ nọ na ndọrọndọrọ ọchịchị.
Aka chịburu Naịjirịa bụ Goodluck Jonathan nakwa Olusegun Obasanjo, so na ndị na-abịa eleta Adeboye n'ụlọụka ya.
O zutekwara Buhari na London oge ahụ adịghị ya.
Joshua bụ onye ụkọchukwu ọzọ ọtụtụ ndị Naịjirịa anaghị eji egwu egwu, ọkachasị makana ha kwenyere na amụma ya na-abịakarị na mmezu.
Kwa afọ ka ọ na-ebu amụma metụtara ọchịchị Naịjirịa nakwa ndị ndọrọndọrọ ọchịchị, n'ụlọụka ya bụ Synagogue Church of All Nations (SCOAN).
N'ọnwa Julaị nke 2018, Joshua buru amụma ebe o kwuru ka "ndị mmadụ kpeere Naịjirịa ekpere maka ntuliaka na-abịa", makana ọ rọrọ nrọ ugboro ugboro maka "ihe ndapụta nwere ike ịdapụta n'usoro ntuliaka 2019".
N'ọnwa Ọktoba 2018, Buhari kwuru na ndị ụka ekwesịghị itinye ọnụ n'ihe gbasara ndọrọndọrọ ọchịchị, makana o nwere ike ibutere ha mkparị.
Kukah bụ ụkọchukwu Sokoto Catholic Diocese, bụ otu onye ọzọ ọnụ na-eru n'okwu na ndọrọndọrọ ọchịchị Naịjirịa.
O so na ndị ụkọchukwu zuterela onyeisiala Buhari; o zutere ya na 2015.
N'ọnwa Epreelụ 2018, Kukah kpọkuru Buhari sị ya gbaa mbọ hụ na o mezuru nkwa niile o kwere tupu ọ bụrụ onyeisiala.
Bakare bụ ụkọchukwu ụka a kpọrọ Latter Rain Assembly, abụghị sọ onye ọnụ na-eru n'okwu n'ihe gbasara ndọrọndọrọ ọchịchị, o sorola zọọ ọkwa ọchịchị.
N'afọ 2011, Buhari kpọorọ ya zọọ ọkwa onyeisiala n'okpuru pati CPC, nke Bakare zọrọ dịka osote ya, mana ha emerighị.
Oyemade bụ ụkọchukwu Covenant Christian Centre, ebe ọ na-anọ ahazi nrụrịtaụka gbasara ntuliaka nke Bekee kpọrọ "election debate" n'etiti ndị na-azọ ọchịchị, ma ntuliaka ruo.
Ọ na-akpọ nrụrịtaụka a "The Platform".
Ụkọchukwu ndị ọzọ ọnụ ha na-eru n'okwu ndọrọndọrọ
Ọkaikpe ukwu Naịjirịa were n'ọrụ ịnọchịte anya Walter Onnoghen bụ Ibrahim Tank Muhammad, eduola ndị ga-anọ n'isi ikpe ntuliaka n'iyi ọrụ.
Atụmatụ a bu ihe Onnoghen na-ahazi ime taa bụ ụbọchị iri abụọ na isii nke ọnwa Jenụwarị 2019, tupu Onyeisiala Muhammadu Buhari achụpụ ya n'akụkụ maka ebubo na ọ dara iwu.
Ndị eduru n'iyi ọrụ bụ mmadụ 250, nke onyeisi na ndị nkwado so n'ime ha.
Nke a n'abịa ka ụlọ mmekọrịta Amerịka na Naịjirịa dị n'Abuja dere na etu Onyeisiala Buhari si wepụ Onnoghen na-ama ha obi jijijji.
Ha sị ka Naịjirịa mee ihe etu o kwesịrị maka okwu a, ma mekwa ya ọsịsọ.
N'otu aka ahụ, n'agbanyeghi na Nigerian Bar Association katọrọ mwepụ Onnoghen, ọkammụta Itse Sagay ekwuola na Buhari nwere ikike ime ihe o mere.
Sagay sị na Onnoghen dara iwu, ma kweta na ya dara iwu, nke mere na o kwesịghịzị ịnọ n'ọkwa dịka ọkaikpe ukwu nke Naịjirịa.
Nnia Nwodo sị ka ntoroọbịa kaa obi
"Ndị ntoroọbịa ụwa ọhụrụ adịghịzị aka obi ka ndị gboo"
Onyeisi Ohanaeze ndị Igbo bụ Nnia Nwodo kwuru nke a na mkparịtaụka ya na BBC nwere.
Ọ kọwara na ndị chịrị Igbo na gboo na-ebido n'okoroọbịa ahazi makwa chịa obodo dịka Nnamdi Azikiwe na ndị ọzọ siri mee.
Naomi Osaka akwụrụla dịka eze ka ọ pịapụrụ Petra Kvitova maburu iko n'asọmpi tenis bụ Australian Open.
Cheta na Osaka bụzị onye mbụ na tenis ugbua, pịapụkwara Serena Williams n'asọmpi US Open n'afọ gara aga.
Atiku, Saraki na PDP akatọọla Buhari
Mkpọtụ ka na-ada banyere nwezuga onyeisiala Muhammadu Buahri mere Ọkaikpe ukwu Naịjirịa bụ Walter Onnoghen.
Onye na-azọ ọchịchị n'okpuru PDP bu Atiku Abubakar katọrọ atụmatu ahu ma kwuo na o na egosi aka ike.  PDP na onyeisi ndi omeiwu naijiria bụ Bukola Saraki sokwa katọ nnapu ọkwa a emere Ọkaikpe Onnoghen.
PDP gara n'ihu kwuo na ha ga-akwụsị achụmnta vootu ruo abalị abụọ iji gosi iwe ha maka ihe mere.
Pati Moghalu na Durotoye abịakọtala ọnụ
Mmadụ abụọ na-azọ ọkwa onyeisiala bụ Kingsley Moghalu na Fela Durotoye ekwekọrịtara na ha ga-anyukọ mamịrị ọnụ ịhụ na ọgbara ụhụhụ ga-enye ha ihe ha na-achọ.
Ozi a si n'Ọnu onye na-ekwuru pati YPP bụ Bishop Amakiri na nke ANN bụ Emmanuel Dania sị na ha abịakọtara iweputa atụmatụ ha kpọrọ THE Force.
Trump ekwerela ka ụlọọrụ gọọmenti Amerịka gbapee
Ụlọ ọrụ gọọmentị agbapela na mba Amerịka ka omere ụbọchị iri ato na atọ onyeisiala Trump na ndi omeiwu bidoro ndọrọndọrọ ego o chọro ka eji rụọ mgbidi na oke ala ha na mba mexico.
Mgbape bịara n'azụ ulo omeiwu ukwu nake obele binyere aka n'iwu ga-enye ohere ka enwete ego a ga-eji kwuo ndi ọrụ ụgwọ.
Alexis Sanchez lagachiri ama egwuregwu ọ nọbu mgbe Manchester United na Arsenal zutere ụnyaahụ.
Agbanyeghị na ndi na-akwado Arsenal na-akwa ya emo, Sanchez gbapere goolu na asọmpị ahụ Man U ji ọkpụ goolu atọ asatara ọtụ si Arsenal ka nụ.
Gee akụkọ ndị a ebe a:
Ụmụnwaanyị na-asụ n'odo. Nwaanyị yi chebiriọdụ
Ọtụtụ ihe anyị na-emebu na mbụ, anyi adịghịzị eme ha, ụfọdụ ihe anyi adịghị emebu, anyi na-emezi.
Ụwa na-eme mgbanwe kwa mgbe.
Ihe 5 ụmụnwaanyị Igbo na-eme ndị Saudi Arabia anaghị emenwu
Etu ị ga-esi jiri obere ego na-egbuke egbuke
Ụmụnwaanyị ewechighala isiowu n'ụdị ọhụrụ
Ụmụnwaanyị agbanahụghị mgbanwe nke a.
O nwere ụfọdụ ihe ụmụnwaanyị mebukwara ma ha akwụsịghị ike na ya, ma ugbua, ha na-eme ihe ndị ahụ ka ha siri chọ.
Ilezie anya nke ọma, ị ga ebido chọputawa ụfọdụ ihe anyị ga-edepụta n'okpuru edemede a.
Ọtụtụ ụmụnwaanyị adịghịzị aga ahịa ịzụta akwa maọbụ ihe nri maka onyekwanụ chọrọ ịkwụ n'anwụ ebe ihe niile dịzị na ịnternet?
Ọ bụkwa ọ setịpụ ụkwụ n'ụlọ ya, ọ pịa kọmputa maọbụ ekwentị, e wetere ya ihe niile ọ chọrọ ebe ọbụla ọ nọ.
Ọ na-eyi agwa ntutu na-apụ ọkụ
N'oge mbụ, ụmụnwaanyị na-eke isi dị iche iche, kama na ọ na-abụkarị isi ojii
Mana ugbua, ha na-anwale ụdị agwa sọrọ ha, site na isi na-acha ọbara ọbara ruo na nke na-acha edo edo, ha achọghị ịma.
Ha na-eme oriri na nkwari ka o si dị ha mma
Oge agaala mgbe nwaanyị ga-anọ n'ụlọ, nwoke apụo inwete onwe ya naanị ya.
Ugbua, ụmụnwanyị na-akpọrọ ndị enyi ha puo ebe ọ na-akpọtụ, na-enwe anụrị.
Ọ naghị ama akwa, ọ na-eyi chebiriọdụ anọ n'ulọ
Anyi ahapụla ima akwa na '19 kporogodom'
Oge ima akwa n'obi nọrọ n'ụlọ agafeela.
Ugbua ụmụnwaanyị na-eyi chebiriọdụ dị iche iche.
I yitekwaraala ihe ndị Bekee kpọrọ 'bum short', anyi amara n'iso na ihe a na-eme.
Ọ na-ewepụta oge eji eme soshal media
Teknụzụ emeela na onye ọbụla nọ n'ụwa nwere ike ijikọ
Nwaanyị agba ọhụrụ ga-akwado, n'eti ka ọnwa, see onwe ya foto, tinye ya n'akara soshal midia ya.
Ọ na-ete ntecha etu o siri masị ya
Ụmụnwaanyị dịbu na mbu ete ntecha, kama ugbua, e nwezịrị agwa dị iche iche
Ndị bekee agbanweela ntecha, ya bụ na ọ bụzị ihe a na-amụ amụ tupu emebe.
Ụmụnwaanyị agba ọhụrụ ejighị ihe Bekee kpọrọ 'makeup' egwu egwu.
Ha chọrọ ịdị ka a chọrọ oge niile.
Ụmụnwaanyị na-arụbụ ọrụ na mbụ, mana o nwere ụfọdụ ọrụ ha anaghị arụ.
Nwaanyị agba ọhụrụ kwetara na ihe nwoke ga-emeli, nwaanyị ga-emelikwa ya karịa.
Ya bụ na ọ na-arụ ọrụ ọbụla masịrị ya, nwee ego nke ya o ji eledo onwe ya na ezinụlọ ya anya.
Buhari nọ n'isi gọọmentị mpụ na nrụrụaka - Saraki
Ọ pụtara na enweghi ihe e mere mekaa ndị Igbo?
ASUU strike: Kedụ mgbe ọ ga-ebi?
Sineti sị gọọmenti kpọchita Onnoghen
Ndị Sịnetị a bụ nke onyeisi ha bụ Bukola Saraki bụ nke agba asatọ n'ime ọchịchị onye kwuo uche ya
Ndị Sịnetị a bụ nke onyeisi ha bụ Bukola Saraki bụ nke agba asatọ n'ime ọchịchị onye-kwuo-uche-ya
N'aka ọzọ, ụlọomeiwu Sineti akpọpụla gọọmenti etiti ụlọikpe ka ha were ọsọ were ije kpọchite Onnoghen bụ onye bụbụ onyeisi ndị okaikpe na Naịjirịa.
Nke a mere ka ndị ụlọomeiwu mechichara ọgbakọ ha ụbọchị Tuesday.
Ode akwụkwọ mgbasa ọzị Ipob, Peace Chukwudi sịrị na Biafra ga abịa ọsịsọ ma Buhari bata ọzọ
Onye ndu ndị otu Ipob  bụ Nnamdi Kanu etinyela ụbọchị iri na isii onwa Februwarị dịka ụbọchị ha ga eme referendum ịmata ka ndị mmadụ a ka chọrọ ị nọ na Naịjịrịa.
Cheta na otu ụbọchị ahụ ka gọọmenti Naịjirịa nwere ntụliaka onyeisiala na nke ndị omeiwu.
US na UK akọwala ihe ha ji tinye ọnụ na okwu Onnoghen
Onyeisi ụlọọrụ British kọmishọna dị na Naịjirịa bụ Catriona Liang ekwuola na ihe mere ha jị arịọ ka Naịjiịrịa kpe udo n'ihe gbasara nwepụ onye ọkaikpe ukwu Onnoghen, bụ maka  na ha chọrọ ka udo chịa na
N'otu aka ahụ  Stuart Symington bụ onye nọchite anya mba Amerika na Naịjirịa sị na ihe mba ahụ ji tinye ọnụ na ya bụ okwu bụ maka etu ọ ga-esi metụta nwulite ọchịchị ọhakarasị na Naịjirịa.
US akpụpụla ụlọọrụ Huawei ụlọikpe
N'ofesi, mba US agbaala ụlọọrụ Huawei  na onyeisi ha okwu ego dị n'aka bụ Meng Wanzhou  akwụkwọ maka ebubo ohi ego, ịgbọchị ikpe nkwumọtọ naohi ọrụaka ndị mba US.
Ejidere Meng na Canada n'ọnwa gara aga ebe atụrụ anya na okwu a nwere ike ịkpali esem okwu dị na etiti China na mba US.
Gee nkeji anyi ebe a
Lee ihe nkiri ebe a
Onyeisi ndị uweojii enyela iwu ka e kpochapụ F-SARS
Gịnị mere ndị ndọrọndọrọ ji agbahapụ nrụrịtaụka?
Etu ị ga-esi chekwa akwụkwọ ntụlịaka gị
Wole Soyinka ajụla Buhari, jụ Atiku
Onye na-ede akwụkwọ a mara amara bụ Wole Soyinka ajụla Buhari na Atiku maka ọkwa onyeisiala na na ntuliaka 2019.
Soyinka ,onye kwuru nke a n'ọgbakọ e 'Citizen forum' emere na Legọs ụbọchị Tọọzde sị na Naijiria chọrọ ọbara ọhụrụ.
'Ọ ka mma inye amnesty' karịa ị na-egbu oge n'ụlọikpe' - Ndị ọkaiwu
"Oge ụzọ ọhụrụ were anya eruola. Oge onye ahụ pụtara anyị ga-enye ya nkwado."
"Adịghị ama ama, ka m gwa ụnụ ebe m kwụ ka odo onye ọbụla anya: Mụ bụ Wole Soyinka agaghị atụnyere pati abụọ ahụ na-azọ. Ha abụọ kwesịrị ka a jụ ha kpamkpam."
Transparency International: A ga-ekpoju ndịagha na ntuliaka na-abịa
Ndị agha Naịjirịa juru oge e mere ntuliaka gọvanọ n'Osun steeti
Ndị ọkachamara n'okwu ikike diri onye ekwuola na  ntuliaka e mere n'Ekiti na Osun steeti n'afọ 2018 nakwa okwu Onnoghen na-arụ aka na a ga-eji Ndiagha mee ntuliaka 2019.
Otu Transparency International kwuru  ụbọchị Tọọzde na obi na-eti ha na a ga-ekpoju ndịagha na ntuliaka na-abịa.
Ha kwuru na ntuliaka emerela n'afọ 2018 nakwa ike ndị ndọrọndọrọ ọchịchi ji achụ ka atụnyere ha butere obi otiti ahụ.
Na nkọwa ya otu onye na-alụ ọgụ maka ikike dịrị onye bụ Ọkaiwu Ifeanyịi Ulumma gwara BBC na ihe ụfọdụ na-eme na Naijiria ugbua ezuorola ndị mmadụ ịtụ uche na a ga-eji ndị agha mee ntuliaka na-abịa.
"Ọ bụ ihe mere na Osun na Ekiti mere egwu ba ndị mmadụ ahụ na-aga egbojupụta ndịagha."
Ulumma gara n'ihu kwuo na okwu Onnoghen nakwa na onyeisiala Muhammadu Buhari bụ ọchịagha sokwa azọ ọkwa ọchịchị soro bute egwu ahụ.
O kọwara na ọghọm dị n'ikpoju ndị agha na oge ntuliaka bụ na ọ ga-eme ka egwu tụọ ụfọdụ ndị mmadụ mee ka ha ghara ịpụta mee ntuliaka.
Ulumma kwuru na dịka e si eme ya n'ofesi,  ihe kwesiri bụ naanị ka ndị uweojii soro hụ na udo dị, na enweghị ọgbaghara.
A hụla ụgbọala onyeisioche otu pati APC Abia steeti ahụ a tọọrọ
Ndị uweojii na steeti Abịa ekwuola na ha enwetala ụgbọala Donatus Nwamkpa bụ  onyeisioche otu pati APC na steeti ahụ a tọọrọ atọrọ.
Ọnu na-ekwuru ndị uweojii na steeti ahụ bụ Geoffery Ogbonna kọwara na ha hụrụ ụgbọala a n'okporo ụzọ si Osisioma gaa Ibeku.
Oshoala abanyela otu egwu bọọlụ Barcelona
Ọkaibe na bọọlụ ụmụnwaanyị bụ Asisat Oshola eferela otu egwu bọọlụ Barcelona.
Ọ hapụru otu egwu bọọlụ ndị mba Spen.
Aboubakar Kamara agaala Yeni Malatyaspor
N'aka nke ọzọ, otu Fulham ebinyela otu egwu bọọlụ Yeni Malatyaspor  onye egwu ha bụ Aboubakar Kamara rue ọgwụgwụ oge a.
Atiku Abubakar ga-agbaghara ndị zuru ego Naịjirịa
Abubakar na-azọ ọkwa onyeisiala Naịjirịa n'okpuru PDP kwuru nke a ụnyaaahụ na ogige mkaparịtaụka akpọrọ "The Candidates".
Ọ sị na ọ bụ ụzọ ọ ga-esi nata ijeri naira ọkankụ ndị aka ntụtụ mịpụrụ n'akpa Naịjirịa.
Otu onye omee iwu a chụrụ n'afọ gara aga bụ Abdulmumin Jibrin bụ onye degara EFCC akwụkwọ gbasara mpụ ahụ
Ikpe banyere nde dọla iri anọ na ọma ahụrụ n'ime ụlọ Orsbone Towers na Legọs ga amalite eche bụ ụbọchị Tọsde, abali mbụ nke ọnwa Febụwarị 2019.
Ndị gọọmentị kpụpụrụ n'ihu ọkpaikpe bụ onye bụbụ onyeisi ngalaba National Intelegence Agency bụ Ayodele Oke na ọrịaku ya.
Onye ọzọ akpụpụkwara ụlọikpe maka ebubo mpụ bụ onyebụbụ ode akwụkwọ gọọmentị bụ David Babachir Lawal.
Juan Guaido chọrọ ka ndị agha chụpụ Maduro
Onyeisi pati na-anọghị n'ọchịchi na Venezuela ekwuola na ndi otu ya na ndị agha Venezuela na-enwe nzukọ maka etu ha ga-eji nye aka napụ Onyeisiala mba ahu bụ Nicholas Maduru ọkwa.
Juan Guaido echiele onye ya onyeisiala ma nweta nkwado n'aka mba Amerịka na ụfọdụ mba ndi ọzọ ka ọ nọ na njem ịbụrụ onyeisiala ejighi itu vootu tinye n'ọkwa.
Chelsea ji nkata buru goolu
Chelsea ji nkata buru goolu unyaahụ ka otu egwuregwu Bournemouth ji okpụ goolu anọ asatagi ma otu gosi ha na-ejighi ọnụ ama onye ka ike.
N'Itali, Real Madrid nyụkwara Sevile ịkpakwụ ka ha ji ọkpụ goolu isii a satara otu fụọ ha aka n'isi.
Gee nkeji a be a:
A maala otu onye ụkọchukwu bụ Walter Magaya ikpemaka ịre ọgwụ adịgboroja o kwuru na-agwọ nje HIV na mba Zimbabwe
Dịka ọ dị ugbua a na-eche ka amara afọ ole ụlọikpe ga-ekwu n'ọ ga-anọ n'ụlọmkpọrọ.
Walter Magaya bụ ụkọchukwu ama ama na mba ahụ.
Otu Ipob asaala ndị agha Naijiria ihe ha kwuru maka iche ndị Ipob aka mgba n'oge ntuliaka na-abịa.
Ọnụ na-ekwuru Ipob bụ Chuwkwudi Peace kwuru na mmaja a bụ ụzọ ndị agha  si chọọ wakpo ma gbuo Ndigbo ọzọ na ntuliaka.
Esha Gupta bụ onye na-anọchite otu Arsenal
Esha Gupta bụ onye  ihe nkiri mba India kparịrị Alex Iwobi  n'izu gara aga akwụkwọ ozi iji rịọ ya mgbaghara.
Aka na-achịkọtabu otu Manchester United bu Jose Mourninho ekwetaala na ọ ga-aga nga dịka akpụpụrụ ya ụlọikpe maka ịgbalahụ ụgwọ ụtụ isi na mba Spen.
Mana gọọmentị spen ekwela ị nara ya ego ka ọ ghara ị ga ụlọmkpọrọ.
Otu bọọlụ Naịjirịa nke ndị erughị afọ 20 etozuola ịga asọmpị Iko Mba Afrịka dịka ha ji otu ọkpụ goolu merie mba Nijiey mgbe ha zutere onwe ha taa.
Ngalaba na-ahụ maka ntuliaka na Naịjirịa bụ Inec adọọtịala ohere ha nyere ndị mmadụ ịji nata PVC ha site n'ụbọchị Fraide ruo ụbọchị Monde
Ọ gụnyere ụbọchị satọde nakwa ụbọchị ụka site n'elekere itoolu nke ụtụtụ rue elekere isii nke mgbede kwa ụbọchị.
Ebe otu Citizen Forum, nke onye na-ede akwụkwọ ama ama bụ Wole Soyinka kpokọbara adọnyerela Kingsley Moghalu nke otu YPP ukwu maka ọkwa onyeisiala na 2019.
Joe Igbokwe nke APC na Ugochukwu Ikeakor nke PDP  akpọọla Ndigbo oku ka ha pụta tụọ vootu ụbọchị ntuliaka iji kwado mwulite Alaigbo.
Ha kporo okwu a  na mkparịtaụka ha na BBC Igbo nwere na Facebook n'ubọchị Fraide.
Ụwa niile, ọ kachasị ndị egwuregwu bọọlụ na-amasị pụtara ịgosi obi ntiwa ha dịka achọtara ozu Emiliano Sala bụ onye ọgba bọọlụ mba Ajentina nọ n'ime ụgboelu dara mmiri na mgbede tọọzde.
Akụkọ BBC Igbo n'ime otu nkeji
A zọgburu ihe ruru mmadụ abụọ ebe ọtụtụ ndị ọzọ merụrụ ahụ n'ọgbọ egwuregwu Jolly Nyame n'ọsọ achụmnta vootu APC mere na Jalingo Taraba Steeti.
Onyeisiala Buhari kwuru na ọ na-ewute ya nke ukwuu ma ndị hụrụ ya n'anya tufuo ndụ ha n'ihi ịkwado ya.
Ọtụtụ ụmụakwụkwọ ejila afọ ise gụọ akwụkwọ ha kwesịrị ịgụ afọ anọ
Obi ụtọ juru ụmụakwụkwọ mahadum afọ dịka otu jikọtara ndị nkuzi ha bụ ASUU akwụsịla abụbọ ọrụ ha bidoro kemgbe ọnwa atọ.
Nkwụsị a bịara na ngwụcha nzukọ ndị isi ha na minista na-ahu maka ọrụ bụ Chris Ngige nwere n'Abuja.
Ebe onyeisi ndị ASUU bụ Abiodun Ogunyemi sị ka ndị nkuzi bido ọrụ ozugbo.
Onye kachasị enwe ego n'ụwa bụ Jeff Bezos kwuru na ụlo ntaakụkọ National Enquirer yiri ya egwu na ha ga-agba ihe o jiri bụrụ nwoke n'anwụ ma ọ gwaghị ọha okwu masiri ha.
Ọ kwuru na Enquirer sị ya kwuo na ọbụghị ndọrọndọrọ mere ha ji ebu akụkọ gbasara ya n'akwụkwọ mgbasa ọzi ha.
Achọpụtala na ozu ahụ ahụrụ n'ime  ụgbọelu ahụ kpọkasiri akpọkasị bụ nke onye otu egwuregwu Cardiff City bụ Emiliano Sala.
Cheta na Sala mere njem na-aga Cardiff mgbe ụgbọelu ọ nọ na ya nke onye na-akwọ ya bụ  David Ibbotson dabara na mmiri.
Gee nkeji a ebe a:
Onyeisiala mba Ijipt bụ Abdel Fattah Al-Sisi, ga-amalite ọchịchị dịka onyeisioche otu African Union site taa gawa n'ihu.
Ọchịchị ya ga-ebido n'ọgbakọ nke iri atọ na abụọ nke a na-eme n'isi obodo Ethiopia bụ Addis Ababa.
Mkparịtaụka BBC Igbo na Nnamdi Kanu:
Ụmụ Igbo unu adịla njikere maka mkparịtaụka ga-adị n'etiti onye ndu ndị otu Ipob bụ Nnamdi Kanu na BBC Igbo n'ụbọchị Mọnday na-abịa?
Ọ ga-akpọtụ n'elekere atọ nke ehihie, ị nwekwara ohere ịjụ ya ajụjụ ndị na-anụ gị ọkụ n'obi.
Ụfọdụ ndị Igbo na-akwado Onyeisiala Buhari pụtakwara n'ọgbọ
Ụgbọ achụmnta vootu Onyeisiala Muhammadu Buhari na ndị otu pati APC bịarutere ọgbọegwuregwu Teslim Balogun dị na Legọs n'ụbọchị Satọọde a.
Lee etu o si gaa ebe a :Etu ndị mmadụ si nabata Onyeisiala Buhari na Lagos
Buhari zutekwara ndị ojiegoachụ ego na njem ahụ, ebe ọ nọ gwa ha na akụnaụba obodo amalitela ito ọzọ makwuo na ọ ga na-aga n'ihu na-etolite.
Ndị akụ na-atakasị dịka Aliko Dangote na Femi Otedola so nọrọ na nzukọ a.
Man Utd ji nkata kponye Fulham goolu atọ ka ha zutere na Premier League n'ụbọchị itoolu nke Febụwarị 2019.
Mmeri ahụ emeela ka ha rigoruo n'ọkwa anọ n'elu tebulu ahụ.
APC sị na ha ka na-akwado Ayogu Eze
Ndọrọ onye ga-eji aha APC azọ ọkwa gọvanọ n'Enugu Steeti dị n'etiti Ayogu na Ogara.
Party APC ekwuola na agbanyeghị mkpebi Ụlọikpe Ukwu nyere banyere onye ga-eburu ha ọkọlọtọ n'Enuwgu, ha kwụọ Ayogu Eze na-azụ.
N'ozi Edegbe Odemwingie bụ osote onye na-ahụ maka mgbasa ozi na APC zitere BBC, ha sị na ha nwere ncheckwube na ụlọ ikpe mkpegharị ga enye ha arịrịọ ha riọrọ  ma mee Maazi Eze onye ga-azọ ọchịchi n'okpuru APC n'Enugwu.
APC gakwara n'ihu sị na ha na-etinye anya n'okwu onye ga-azọrọ ha ọchịchị na Rivas steeti, bu ebe Ụlọ Ikpe ukwuu nyere ikpe atughi ha ọchị.
Nzukọ Trump na Kim Jong-Un mere ya mbụ ndị isiala mba Amerịka na Nọt Koria ga-ezukọ
Mba Amerịka na-akwado ka onyeisiala ha bụ Donald Trump  na nke mba Nọt Koria bu Kim Jong-un nwee nzukọ ọzọ.
Trump na Kim ga-ezute na ụbọchị iri abuọ na asaa nke ọnwa Febụwarị na obodo Hanoi di na mba Vietnam.
Flying Eagles nke Naịjirịa ji ọkpụ goolu otu asataghị merịe mba Nije mgbe ha zutere ụnyaahụ n'asọmpị akpọrọ Under 20 African Cup of Nations.
Mmerị a nyere Naịjirịa ohere itozu ịga agba nke abụọ n'asọmpị a. Nke pụtara na ha ga-eso sọọ mpị na Iko Under 20 a ga-agba na mba Polond n'ọnwa Mee.
BBC Igbo na Nnamdi Kanu ga-eme mkparịtaụka,
Ka ọ kwụ ugbua, BBC Igbo na Nnamdi Kanu bụ onyeisi Ipob ga-enwe mkparịtaụka n'ụbọchị iri na abụọ nke ọnwa Febụwarị afọ 2019, bụ Mọnde.
Mkparịtaụka a ga-eme ga-abịara unu dịka Facebook Live n'elekere atọ nke ehihe na Naịjirịa, nakwa elekere abụọ na London.
Gee nkeji a ebe a:
Ihe nkiri anyị taa bụ:
Mmadụ asaa n'ime mmadụ asatọ anwụọla ka ọkụ tanka gbara n'Amawbia dị n'Awka.
Haruna Mohammed bụ ọnụ na-ekwuchitere ndị uweojii na Anambra state kwuru na ọkụ a gbara ụgbọala ruru asatọ ma mebie ụlọ na ụlọ ahịa ha agụtabeghị ọnụ.
Onweghi onye nwụrụ n'ime ọkụ tanka agbara ọkụ na Legọọs
Abia fuel explosion: Ọkụ gbagburu ndị bi n'ụlọ m - Chuks benson
Haruna kwuru na ihe mberede a n'elekere asatọ n'ụma nke abalị Februwarị asatọ n'okiri okiri Amawbia dị n'Awka.
N'ọkwu ya, "onye ọkwọ ụgbọala ahụ bụ mmanụ ugbọala na-achọ ka ọ gafee okiri okiri , wee nọrọ n'etiti mgbagoju anya, ụgbọala ya wee gbahapụ nwuru ọkụ.
O kwuru na ebugala otu onye ka dị ndụ n'ime ndị ọkụ tanka a gbara n'ụlọ "Nnewi Teaching Hospital".
Haruna kwuru na ya na ndị otu ya nọ na-akwalisi ihu ebe ihe a mere ka ụzọ were gara ndị ọzọ were were.
Akụkọ ndị ọzọ ga-amasị gị
Nigeria Elections 2019: Ihe ise bụ ọgbaraigbogharị mere
Nasir el-Rufai: Onye ka a ga-eji akpa ozu buru?
'Ipob pụtanụ tụọ vootu ka ụnụ chụpụ ndị ọchịchị ọjọ' - Ohaneze Ndigbo
Otu ụlọ ebe a na-akwado ime ntuliaka alaala n'ọkụ gbara ya taa.
Dịka akụkọ siri kwuo, ọkụ ahụ repịara ihe niile dị n'ime ụlọ ahụ gụnyere akpati akwụkwọ vootu nakwa akwụkwọ vootu dị icheiche.
Onye ọnụ na-eru n'okwu kwuru na ihe a awụnyela aja na nkwado ntuliaka mana o rubeghi ịme nyocha gbasara ịrụka ntuliaka na abịa.
Nne Leah Sharibu bụ otu nwa agbọghọ ka tọrọ n'aka ndị Boko Haram ka ha wakpochara obodo Dapchi n'afo gara aga, ezigarala gọọmentị ozi ka ha mezuo nkwa ha kwere ịnapụtara ya nwa ya.
Ọ gwara ndị ntaakụkọ n'Abụja na nwa ya ka nọ n'aka ndị oji isi aghọ mgbọ a makana o kweghị esonye ha n'ofufe ha.
Ngalaba United Nations kwuru sị na otu ụgbọelu helịkọpta nke ndị agha mba Itiopịa kpọkasịrị n'ogige ụlọọrụ UN nke dị Na mpaghara Abyei dị n'etiti mba Sudan nakwa Saụt Sudan.
Ihe mberede ụgbọelu ahụ gburu mmadụ atọ, mana o dobeghi anya ihe mere o ji kpọkasịa.
Otu Tottenham zuru ike n'ahụ ndị Leicester City ka ha ji ọkpụ atọ a satara otu merie ha mgbe ha zutere na Premier League.
N'aka ọzọ, ndị na-akwado ndị Chelsea nakwa Man City, chị aka n'obi na-eche ihe ha ga-agbata ma e gbuzuo bọọlụ taa.
Ndị agha na ndị Biafra:
Ndị agha Naịjirịa nke Division 82  n'akpagharị n'Abia steeti agọọla ebubo na ha gbara egbe ma gbuo otu onye na steeti ahụ.
Ha gọnarịrị na onweghị onye otu ha, ha dunyere ka o sogharịwa onye chiburu Abia steeti bụ Orji Uzor Kalu.
Mana ha kwetara na ha nwụchịrị ndị otu Ipob isii ghara ha nye n'aka ndị uweojii nọ na steeti ahụ.
Ọnụ na-ekwuchitere ha bụ Musa Sagir kwuru na ọ bụ maka iweta udo na iwezuga ọdachi ka ha ji wuchie mgbe ndị otu Ipob na-eme ngagharịwe.
E mere ọkammụta Mahmood Yakubu onyeisi Inec n'ọnwa ọktoba afọ 2015
Ụlọọrụ na-ahụ maka ihe gbasara ntuliaka na Naịjirịa akpọrọ Inec n'ịchafụ ekwuola na ọ ga-ajụ aha ndị otu pati ndọrọndọrọ ọchịchị na-emeghị ihe ndị iwu kwadoro dịka a na-atụ anya n'aka ndị nnọchiteanya
pati di iche iche tupu amalite ntuliaka.
A wakporo ụfọdụ ndị nkwado PDP n'Abuja
Peter Obi bụ onye na-azọ ọkwa osote onyeisiala n'okpuru PDP kwuputara nke a site n'akara Twitter ya.
Ọ rịọkwara mmadụ niile ha gbalahụ nsogbu na ọgbaghara n'oge a.
Ihe mberede a achụpụla mmadụ ruru puku atọ na be ha
Ebupula mmadụ puku kwuru puku na mba New Zealand dịka ndị ọrụ mmeyụ ọkụ na-agba mbọ ịhụ na oke ọkụ bidoro n'ụfọdụ obodo na mba ahụ kwụsịrị kpam kpam.
Oke ọkụ a malitere kamgbe abalị isii na-akwado ibanye obodo ọzọ dị n'akụkụ ya.
Etinyela ọnọdụ gbata gbata, ebe mmadụ ruru puku atọ agbapụla na be ha maka ihe mberede a.
Ọkụ a bụ ọkachasị kamgbe afọ 1955.
Otu Egwuregwu bọọlụ Mancity na Chelsea ga-akwata ya na mgbede taa bụ Febụwarị iri n'asọmpị Premier league.
Soro anyị na bbc.com/Igbo ka ị chọpụta onye ike ga-agwụ makana anyị ga-agwa ụnụ ka o si gaa.
Egbe ndị a rụrụ n'ụlọ so n'ihe ndị na-akwalite izu ohi nakwa mwakpo ndị mmadụ na mba Gana.
BBC mere nyocha iji chọpụta ebe egbe ndị a si abịa.
Lee ihe ha chọpụtara n'ime onyonyo a.
Ebonyi steeti nwere ọtụtụ ebe na ihe nlegharị anya. Otu n'ime ha bụ mmiri Mmahi nke a kpọrọ "Ebonyi salt lake" n'olu bekee. Ị ma ka esi emepụta nnu ị na-etinye na nri gị?
Ị mana nwoke anaghị aba mmiri a.
Kirie ihe nkiri a ka ịchọpụta.
Sọọsọ ụmụnwoke na-achị ala Naịjirịa kemgbe ha ji nweta mwereonwe ha.
Oge nwaanyị ga-achị obodo Naịjirịa o ruola kaọbụ o rubeghi? Kedụ mgbe ọ ga-abụ? Kedụ ihe na-egbochi nwaanyị ịchị Naịjirịa?
Lee ihe ndị Igbo kwuru.
Inec ekwuola na agbanyeghị ọkụ gbara ụlọrụ ha na Anamara steeti, ntulliaka ga-aga dịka e siri kwado ya na steeti ahụ.
Ọkụ amaghị ebe osi gbapịala ụlọọrụ Inec dị n'Ọka, Anambara Steeti ụbọchị Tuzde.
Ọkụ agbaala ụlọ ntuliaka na Plateau steeti
Dika ozi Inec wepụta nke Onye Kọmịshọna ha na-ahụ maka mgbasaozi bụ Festus Okoye binyere aka kwuru, otụtụ ngwaọrụ ha nke gụnyere 'Card Reader' dị pụkụ anọ, narị isii na iri itoolu na ise so na ihe ọkụ ahụ repịara.
"N'agbanyeghị ndọghachi azụ ọdachie wetara na nknjikere anyị maka ntuliaka n'Anambara steeti, ụlọọrụ anyị gbalịrị nweta 'card reader'  ndị etinyeghị nọ ọrụ na steeti ndị ọzọ a ga-eziga Anambara."
"Nke a nyere anyị ọkịka obi na ntuliaka ga-aga n'Anambara dịka e siri kwado ya."
Okoye kọwara na ọdachi nke Anambara bụ nke atọ ya n'ime abali  iri na abụọ dịka ọkụ gbara ụlọọrụ ha dị na Isiala Ngwa, Abia steeti nakwa Opuru ọchịchị Qua'an Pan dị na Platu steeti.
Ọ gara n'ihu kwuo na ha ewegarala ndị uweojii na ụlọọrụ na-agbanyụ ọkụ ozi, ndị maliterela nyocha.
Otu ndịagha Naijiria nke 134 Artillery regiment di n'Obinze na steeti Imo, anwuchiela umuokorobia ano bu ndi Soja adigboroja.
Ha kọwara ndi a dika ndi ori nọ n'Owere, gbakwunye na ha na-emenyụ ndị mmadu anya kemgbe.
Otu onye anwụọla n'ọgbaghara sọ ndọrọndrọ ọchịchị na mba Senegal dịka ha na-akwado ime ntuliaka ọkwa onyeisiala.
Ọ bụ ndị na-akwado Onyeisiala Macky Sall na onye na-azọ oche ya bụ Issa Sall malitere nsogbu a.
Otu Flying Eagles nke Naịjirịa anarala ngalaba CAF ikike iyi mgbaaka ojii iji kwanyere Taiwo Ogbunjobi ugwu dịka ha na-akwado izute mba Mali n'asọmpị iko mba Afrịka.
Taiwo Ogbunjobi, onye bụbu odeakwụkwọ ukwu otu NFF nwụrụ ụbọchị Monde ka ọ rịachara ahụ obere oge.
Otu jikọrọ ndị nkuzi politekni bụ Asup n'aha ịchafụ akwụsịla abụbọọrụ ha gbara kemgbe ọnwa abụọ.
Asup gbara abụbọ ọrụ kemgbe ọnwa Disemba afọ 2018 iji gosi iwe gbasara emezughị  nkwekọrịta  ha na gọọmenti etiti nke afọ 2009 nakwa nke 2017; akwụghị ha ụgwọ kwesịrị ha, ịta ụfọdụ ndị otu ha ahụhụ nakwa ihe ndị ọzọ.
Clinton sị na ya agaghịkwa abịa Naijiria dịka ọkwadoburu
Aka chiburu mba Amerịka bụ Bill Clinton akagbuola njem ya ịbịa Naịjirịa nke Otu National Peace Accord zigara ya akwụkwọ ka ọ bịa hụrụ ka mbinye aka n'akwụkwọ nkwekọrịta udo ga-esi gaa.
Cheta na akara na ọ ga-ekwupute okwu n´ụbọchị a ga-ebinye aka n'akwụkwọ bụ ụbọchị Febrụwarị iri na abụọ na iri na atọ.
Akwụkwọ ozi, ọnụ na-ekwuchitere ya bụ Angel Ureña zigara ụlọọrụ Thisday kwuru na ya bụ njem aghaghị ịnwe ntụpọ ndọrọndọrọ ọchịchị.
"Nke a mere na Clinton agaghị abịalị ọgbakọ a."
Ọkụ tanka agbala ọtụtụ mmadụ na oge gara aga na Legos
Ụgbọala bu mmanụ ụgbọala agbala ọkụ n'okporoụzọ gawara Nnewi Okigwe dị n'Anambra steeti.
Onyeisioche ụlọ ebe a na-agbapụta mmanụ ụgbọala bụ Patrick Okeke kwuru na o nweghị onye nwụrụ n'ọkụ a gbaranụ.
Nke a na-eme ka akụkọ pụtachara abali abụọ gara aga na mmadụ asaa nwụrụ n'ọkụọgbụgba tanka mere n'Awka.
Ndị otu ndọrọndọrọ ọchịchị Demokrats na Repọblikan na mba Amerika  ekwekọrịtala iwepụta ego a ga-eji rụ agada jikọtara ha na mba ndị ọzọ ka ha gbochie mmechi gọọmenti mba Amerịka nke ọzọ.
Onye otu egqwuregwu Arsenal ama ama bụ Aaron Ramsey ebinyela aka n'akwụkwọ n'ọrụ ngo ruru pounds narị anọ kwa izu ụka maka ịbanye otu egwuregwu Juventus.
Ọ nọọla ruo afọ iri na otu n'otu egwuregwu Arsenal.
Otu PSG tiri Man Utd mmọnwụ, iji gosi ha na ha abịaghị igwu egwu, ka ha ji goolu abụọ merie ha na Old Trafford.
Nke a bụ mmeri mbụ a na-emeri otu egwu bọọlụ Man Utd kemgbe Ole Gunna Solskjaer malitere ịchịkọta ha.
Presnel Kimpembe ji ha gbachara ọnụ ma gbaa aka ahịa, n'ihe bụ goolu mbụ ọ na-enyere ndị PSG.
Man City agwọọla Chelsea ka abacha
Emiliano Sala: Ugboro ole ndị egwuregwu nwụrụ ka ọnwa ha na-achake
Kylian Mbappe dọkara neetị David De Gea n'ọkara nke abụọ, ebe e mechara chụpụ Paul Pogba ka o nwetara akwụkwọ edo edo abụọ.
Angel Di Maria gbabuuru Man Utd bọọlụ eleghi anya n'azụ ka ọ na-agwọ ha ara n'agbanyeghi emu ha nọ na-akwa ya; o bunyere Kimpembe bọọlụ o ji nye goolu.
Anthony Martial na Jesse Lingard merụrụ ahụ n'ọkara mbụ, mere ka ewepụ ha.
Ajụjụ onye ọbụla kpụ n'ọnụ ugbua bụ "isi Man Utd a ga-apụtakwa mgbe ha ga-aga na Parc des Princes n'ụbọchị isii nke ọnwa Maachị?"
Ihe mberede okporoụzọ mere n'Imo steeti:Ụgbọala Tipa dakwasịrị ma kurie otu ụgbọala Pasat bụ nke otu pati APC ji achụ nta vootu n'Owere bụ isi obodo Imo steeti.
Ihe mberede a mere n'okporoụzọ akpọrọ Jacob Zuma bụkwa nke e ji "akanchawa" wee mara.Anya hụrụ ka o si mee gwara BBC Igbo na ihe mberede a mere ka obere ụgbọala a e ji achụ nta vootu nke Muhammadu Buhari nakwa Rochas Okorocha, chọrọ igbafe ụgbọala Tipa ahụ.O kwuru na onweghi onye nwụrụ, mana e burula onye ọkwọụgbọala ahụ gawa n'ụlọọgwụ makana ọ merụrụ nnukwute ahụ.
Na mkparịtaụka Nnamdi Kanu na BBC Igbo nwere, o kwuru na ihe ọ gabigara n'aka ndị agha mere o ji zoo mgbe ahụ o zoro.
O bokwara ndị na-achị mpaghara ọwụwa anyanwụ ebubo na ha chọrọ igbu ya n'afọ gara aga, so mee o ji gbaa ọsọ, gaa lekọta onwe ya n'ahụ ọ merụrụ.
Gere ihe ndị ọzọ o kwuru ebe a:
Ndị na-azọ ọkwa gọvanọ n'Imo steeti ebinyela aka n'akwụkwọ udo, ebe ha kwenyere na udo ga-achị na ntuliaka na-abịa.
Ndị otu ọrụ nchekwa niile nọ n'Imo steeti nke gụnyere ndị uweojii, haziri emume a.
Uche Nwosu nke AA so binye aka
Ndị binyere aka n'akwụkwọ udo a gụnyere: Emeka Ihedioha nke PDP, Uche Nwosu nke AA, Linus Okorie nke YPP, Tony Nwulu nke UPP nakwa ụfọdụ ndị ọzọ.
Tony Nwulu nke YPP bịakwara
Ikedi Ohakim nke pati Accord, Hope Uzodimma nke APC nakwa Ifeanyi Araraume nke APGA bụ ndị osote ha nọchiri anya ha na mmemme ahụ.
Emeka Ihedioha nke PDP binyekwara aka
Kọmishọna ndị uweojii n'Imo steeti bụ Dasuki Galadanchi, n'ozi nnabata ya, gwara ndị na-azọ ọkwa ka ha cheta na ha enweghi steeti ọzọ karịa Imo, ma dụzie ha ọdụ ka ha jiri udo kpọrọ ihe.
Ụlọikpe dị na mba Amerịka achọtala ihe n'aka Joaquin Guzman bụ onye mba Mexico na-atụ mgbere ọgwụ ike a ma dị ka El Chapo.
N'agbanyeghi na a mabeghi ya ikpe, a na-ekwu na e nwereike ịtụ ya nga mkpụrụọka ga-eme ka ọ nọgide n'ụlọmkpọrọ ruo oge ọnwụ ya.
Gee nkeji BBC Igbo ebe a:
Na ntuliaka 2019, ka ụmụnwoke juru n'ọsọ ịzọ ọkwa onyeisiala, ụmụnwaanyị achọghị ịgba aka mere ka ihe ruru mmadụ atọ tinyere ụkwụ n'ọsọ ahụ.
Ụmụnwaanyị ndị a meriri na ntuliaka imeụlọ ndị pati ha mere, na-atụanya ịbụ onye ga-achụpụ Onyeisiala Muhammadu Buhari n'oche na 2019.
Nigeria Elections 2019: Ndị na-azọ ntuliaka na osote ha
Nigeria Elections 2019: Ihe ise bụ ọgbaraigbogharị merela
Day 20: Kedụ ka ụmụ Naịjirịa si ahụta 'Zoning'?
Nke a abụghị mbụ ụmụnwaanyị na-azọ ọkwa onyeisiala na Naịjirịa.
Sarah Jubrin zọrọ n'afọ 2011, ebe Comfort Oluremi Sonaiya zọrọ n'okpuru otu pati KOWA na 2015.
Cheta na nso nso a, Oby Ezekwesili gwara ọkwọụgbọ "kwụsị , ka ọ pụọ" n'ọnwa Jenụwarị afọ a.
A mụrụ ya n'ụbọchị iri na isii nke ọnwa Ọgọst 1978.
Ọ bụ onye Enugwu steeti.
O hibere pati ya bụ "National Interest Party (NIP)" n'afọ 2017.
Ọ bụkwa onye ọkaiwu n'ụlọikpe kachasị na Naịjirịa.
Ọ bụkwa onye achụmnta ego.
Ọ na-azọ ọkwa onyeisiala n'okpuru pati NIP.
A mụrụ ya n'ụbọchị iri na ise nke ọnwa Ọktoba 1962.
Ọ na-azọ ọkwa onyeisiala n'okpuru pati Mass Action Joint Alliance (MAJA) ma bụrụkwa onye na-efe ọkọrọtọ ndị "Coalition of United Political parties (CUPP)" na ntuliaka 2019.
Ọ bụ ọkammụta n'ihe gbasara asụsụ nakwa onye ọnụ na-eru n'okwu n'ihe gbasara agụmakwụkwọ.
Ọ bụkwa ọkammụta n'ihe gbasara ọmụma Chineke ma nwee asambodo dọktọreti n'ihe gbasara ọmụma Chineke.
A mụrụ ya n'ụbọchị iri na isii nke ọnwa Nọvemba 1959.
Ọ bụ onye Abịa steeti.
Ọ bụ ụkọchukwu ma bụrụkwa odeakwụkwọ ndị ụka.
Ọ na-azọ ọkwa onyeisiala n'okpuru pati Alliance for a United Nigeria (AUN).
Ọ bụ onyeisi nakwa onye na-azọ ọkwa onyeisiala n'okpuru pati National Action Council (NAC).
Ọ bụ onye hibere nakwa onyeisi otu na-ahụ maka ụmụnwaanyị a kpọrọ Women Political Enlistment Campaign.
Onyeisi ndị Inec ngalaba Anambara bụ Nwachukkwu Orji kwuru na ndọhachi azụ bere abalị ole na ole gara aga agaghị emtuta ntuliaka Satode.
Ngalaba na-achịkọta ihe gbasara ntuliaka na Najirịa bụ Inec adọtịala ụbọchị ekwesiri ịme ntuliaka ọkwa onyeisiala, nke ndị ụlọomeiwu nakwa nke ndị ọkwa gọvanọ.
Ha kwuru na nke a mere n'ihi na ha akwadoteghi ọ kachasị n'ikesa akaụrụngwaọrụ nakwa ịhazi ihe niile dị na ntuliaka kwesiri ịme taa.
Nigeria Elections 2019: Ụmụnwaanyi chọrọ ịnapụ Buhari ọrụ ya
PDP na APC na-ebo onwe ha ebubo maka ndọtị aka ngalaba na-ahụ maka ntụliaka bụ  Inec mere ntụliaka ọkwa Onyeisiala nakwa nke ndị omeiwu nke etiti na steeti dị iche ịchị.
APC sị na ọ bụ nkata Inec na PDP kpara, ebe PDP gbụkwa otu asọ ahụ n'ọnụ.
Festus Keyamo nke otu APC sị na ọ bụ makana PDP nọ n'ụzọ ịda na ntuliaka mere ha jiri mee ka Inec dọtịa emume a aka.
Uche Secondus bụ onyeisi otu pati PDP kwuru dịka ọ bụ ya na Keyamo dekọtara akwụkwọ mgbasa ozi ebe ọ sịkwa na ọ bụ APC na Inec kụkọrọ mkpụrụ a furu ugbua.
Onye na-azọ ọchịchị n'okpuru pati PDP bụ Atiku Abubakar tinyekwara ọnụ n'atụmatụ ndọtị aka a emere ntụliaka a.
Atiku sị ndị na-akwado ya ka ha enwela iwe maka ihe mere. Ọ sikwa ha pụta n'uju bịa tụnye aka n'ụbọchị 23 nke Febrụwarị na ụbọchị 9 nke Maachị.
Cheta na ọtụtụ mmadụ anọziela maka ntụliaka.
Ụmụ Naịjirịa dị icheiche ebeela akwa arịrị gbasara ya bụ ndọtịaka
Tosin Olugbenga na-akpọ NYSC oku ka ha tinye ọnụ n'okwu a
Bashir Ahmad kwuru na ihe INEC mere adịghịrị ụmụ Naijirịa mma
Nyigharị ntuliaka e kwesịrị ime n'ụbọchị 16 nke Febrụwarị 2019, mere ka ụfọdụ ndị mmadụ malite ịchọ ụzọ ha si agbaga Kanada.
O wuru ewu na soshal midia nke ọma, mere ka BBC wepụta ihe na-egosi etu ị ga-esinwu gaa (ma ike dịkwa gị o).
Akụkọ na-eru anyị ntị ugbua bụ na ndị EFCC anwụchiela onye ọkaiwu Atiku Abubakar bụ Uyi Giwa Osagie na Legọs.
E chere na a nwụchiri ya maka akpa ego e si Abuja ebuga Legos nke ndị ngalaba EFCC kpụghere mana o dobeghi anya ma nnwụchi a o metụtara ọrụ ya n' achụmnta vootu Atiku.
Ụfọdụ ndị Naịjirịa na-ekwu na ife ala nna adịchaghị oke mkpa tụmadị ọbụrụ na a ga-akọga ụmụ mmadụ na steeti na abụghị nke ha.
Ngalaba Inec ekwela nkwa ilekọta ndị na-efe ala nna ga-eso ha arụ ọrụ ntuliaka anya ọfụma.
Cheta na ndị mmadụ kpụ Inec n'ọnụ maka etu ha si hapụ ụmụ mmadụ chi horo ụbọchị ehigharịrị ntuliaka.
BBC Igbo agbaala otu afọ,
Oru na Igbo BBC Igbo agbaala otu afọ na mgbasa ozi taa.
N'ụbọchị a n'afọ gara aga, ka BBC Igbo malitere mgbasaozi dịka otu n'ime ndị e kewapụtara na mgbakwunye BBC W2020 maka ndị asụsu na-abụghị bekee.
Obi dị anyị mma maka ncheta ọmụmụ ụlọọrụ a, ma na-asị chere aka ghọrọ anyị n'ike na ebube.
Steeti iri na isii gụnyere Kalifonia, agbaala onyeisiala mba Amerịka bụ Donald Trump, akwụkwọ, maka mkpebi ya itinye ọnọdụ gbatagbata maka inweta ego o ji arụ mgbidi aja maka oke ala ha na Mekziko.
Gọọmenti mba US mechiri n'izu gara ga maka na ndị sineti akwadoghi bọjetị ha
Onye ọkaikpe ukwu nke Kalifonia bụ Xavier Becerra, kwuru sị na ha na-agba ya akwụkwọ a ime ka ọ ghara imefu ụtụisi ndị mmadụ tụtara.
Ọ ka na-akpọtụ n'isi ndị Chelsea, ka ndị Man Utd gosiri ha nkarị ma jiri ọkpụ goolu abụọ gbapụ ha n'asọmpi Iko FA.
Ajụjụ bụzị 'isi Chelsea a ga-apụtakwa ma ha zute Manchester City n'agba ikpeazụ nke asọmpi Iko Carabao n'ụbọchị iri abụọ na anọ nke ọnwa a?
Gere akụkọ BBC Igbo na nkeji ebe a:
Lee ihe nkiri anyị nwere taa:
Ndị Naịjirịa ga-aga n'ihu ịhọpụta onye ga-abụ onyeisiala n'ime afọ anọ ọzọ na-abịa.
Cheta na e higharịrị ụbọchị ntuliaka onyeisiala site n'ụbọchị Febrụawarị 16, bufete ya taa bụ Febrụwarị 23.
Usoro ị ga-eji bụrụ onyeisiala Naịjirịa
Nigeria Election 2019: Ụmụnwaanyi chọrọ ịnapụ Buhari ọrụ ya
Nigeria Election 2019: Ndị na-azọ ntuliaka na osote ha
N'ime ndị na-azọ ọkwa onyeisiala, gụnyere ndị aha ha kacha ada ụda bụ Muhammadu Buhari dị afọ 76, Atiku Abubakar dị afọ 72, Kingsley Moghalu, Omoyele Sowore nakwa Fela Durotoye.
Ebe Buhari bụ onyeisiala ugbua na-ekwu na o meela ka akụnaụba obodo mụbanye, ndị ọzọ na-azọ ọkwa ya na-ekwu na ọ naghị arụ ọrụ ọbụla.
Onye ọbụla meriri na ntuliaka a kwesịrị ime ihe a hụrụ anya banyere enweghị ọkụ latrik, mpụ na nrụrụaka, ọnọdụ nchekwa obodo nakwa akụnaụba obodo.
A ga-ebido ime ntuliaka mgbe ọ kụrụ elekere asatọ nke ụtụtụ a, ma mechie ya n'elekere abụọ nke ehihie.
Mana onye ọbụla ka kwụ n'ahịrị mgbe e mechiri ntuliaka, ka ga-atụnwu vootu.
Odobeghi anya ụbọchị a ga-akpọpụta mpụtara onye meriri; o nwere ike ịbụ ụbọchị mọnde maọbụ toozde maọbụ e mechaa.
Akụkọ Mere Ugbua - Ihe a mabeghị ihe ọ bụ gbara n'Enugwu
Ndigbo ejikọọla ọnụ katọọ iji ndị agha mee ntụliaka
'Ị tụghị vootu, ị mara na ị kwetala n'afọ anọ na-abịa ga-adịrị gị ka anọ gara aga'
Ibeawuchi Izuchukwu bụ onye chịkọtara vootu n'okpuru ọchịchị Ọlụ n'Imo steeti gwara BBC Igbo etu o si gabiga ihe ize ndụ n'aka ndị na-arụrụ gọvanọ Imo steeti ọrụ maka na ya ekwetaghị ka e degharịa mpụtara vootu a tụrụ ebe ahụ.
Izuchukwu gwara BBC Igbo na gọvanọ Okorocha na ndị otu ya jidere ya, nye ya ego ma nye ya iwu ka o degharịa mpụtara ntuliaka ahụ mana oge ya jụrụ ime nke ahụ, ha ejide ya ma mesie ya ike.
Lee ihe o kwuru n'onyonyo a.
BBC Igbo gbara onye ọrụ Rochas, Ebere Nzewuji ajụjụọnụ mana o kwuru na ọ dịka Ibeawuchi natara ndị iro Rochas ego ka o kwuo ihe ndị ahụ niile.
N'okwu ya: "Ihe ndị ahụ o kwuru bụ okwu asị, ọ dịka ọ natara ndị pati ndị ọzọ ego iji kwugide ọga m".
N'aka nke ọzọ, BBC Igbo gbakwara onye ọrụ INEC Imo steeti bụ Odiziakụ Benson ajụjụọnụ mana o kwuru na ihe ahụ ka Ibeawuchi kwuru.
N'akụkụ nke ya, onyeọrụ INEC n'etiti bụ Rotimi Oyekanmi kwuru na ha natara mkpesa gbasara ụfọdụ nsogbu e nwere n'ụfọdụ ebe n'Imo steeti mana ha anụbeghi maka okwu Ibeawuchi.
O kwukwara na onye nchịkota vootu INEC na steeti ahụ erubeghi Abuja ịkọwa ihe mere.
Udo alọghachịla n'Oshodi na Okota dika Ndịgbo bi n'Oshodi nakwa ndị na-azụ ahịa ebe ahụ pụtara gawa mkpa ha.
N'ụzọ ụtụtụ Mọnde bụ ụbọchị 25 nke ọnwa Febrụwarị, ọgbaghara dapụtara n'Ahịa Oshodi dịka ndị agboro na ndị ntorobia ji mma na osisi wakpoo ma chụsasia Ndigbo na-ere ahịa.
Oge BBC Igbo rutere n'ehihie Mọnde, ọtụtụ n'ime ha emepeela ahịa ha mana egwu ekweghi ụfọdụ mepee, ebe ụfọdụ na-arụzi ihe ndị e mebiri.
Mana Eze Ndigbo Oshodi-Isolo bụ Reuben Ibeakama, kwuru na ya na ndị ndu obodo mpaghara ahụ akpaala udo makwa ndị ahịa ka ha gaa gbapee ahịa ha.
Ọnụ na-ekwuru APC na Legọs bụ Joe Igbokwe kwuru na aka ndị ndu pati ahụ na Legọs adịghị n'ọgbaghara ahụ.
Igbokwe sịrị n'aka ndị ndu APC adịghị n'ihe mere n'Oshodi -Joe Igbokwe
"O nweghị ezigbo mmadụ ga-asị ha ga-eme ihe a ha na-eme."
"Ọ bụghị iwu na ị ga-atụ nyere otu pati. Ọ bụ ọchịchị onyekwuouche ya ka a noọ na ya."
N' Ọkọta, ọtụtụ ọdọahịa dị nso na Baba Ewe, ebe ndị agboro kpara ike ụbọchị ntuliaka agbapeghị n'ihi egwu.
Ndị BBC gbara ajụjụ kwuru na egwu ka na- atụ ha dịka a mabeghị mpụtara ntuliaka ọkwa onyeisiala e mere.
N'aka nke ọzọ, otu Massob akatọọla ike ndị agboro kpasoro Ndigbo na Legos.
N'akwụkwọ ozi ha nyere ndị ntaakụkọ nke ọnụ na-ekwuru ha bụ Samuel Edeson binyere aka, Massob kwuru na ọ bụ ihe mwute na a na-ebuso Ndigbo agha n'ihi ihe gbasara ndọrọndọ ọchịchị na agbanyeghị na oku otu Afenifere kpọrọ ndị Yoroba ka ha kwụsị ịlụso Ndigbo bị na Legọs ọgụ kwụsị.
Ngalaba na-ahazi ntuliaka na Naijiria bụ Inec n'aha ịchafụ ekwuola na ọ bụ onyeisiala Muhammadu Buhari meriri na ntuliaka ọkwa onyeisiala afọ 2019.
Buhari nke APC nwere vootu kachasị dịka o ji vootu dị 15,191,847 tipụ Atiku nke PDP onye nwetara vootu dị 11,262,978 anyammiri n'anya.
Election Result 2019: INEC amalitela mkpọpụta mpụtara n'Abuja
Mpụtara ntuliaka ọkwa onyeisiala Naịjirịa 2019
Ndigbo bi n'Okota na Oshodi chị obi ha n'aka
N'ịkpọpụta onye meriri, onyeisi Inec bụ Mahmood Yakubu kwuru na n'ebe vootu karirị ndị a nabatara ịtụ vootu, na ndịiche dị na ndị a nabatara ịtụ vootu na vootu a tụrụ adịghị nnukwu.
N'okwu ya, Yakubu kwuru na o rughị pasent abụọ.
Onye nnochite PDP bụ Osita Chidoka kwuburu na e nweghị nkọwa ọbụla maka vootu dị nde 1.669.
Ọ kpọrọ oku ka Inec hapụ ịkpọpụta onye mmeri ganye mgbe e nyochara ebe mmiri si banye opi ụgbọgụrụ.
Mana PDP ajụla mpụtara ntuliaka ahụ.
PDP rịọrọ ndị Naijiria ka ha jụ mpụtara Inec wepụtara ma ọ bụrụ na Inec jụ iwepụta ngụkọ nke igwe 'cardi reader.'
Ka ọ dị ugbua, Inec ga-enye ya Buhari na Osote ya bụ Yemi Osibanjo asambodo mmeri n'Elekere Abụọ nke ehihie taa bụ Wenezde.
BBC IGBO EXCLUSIVE: 'Ndị otu Rochas tiri m ezigbo ihe ka m kpọọ ya onye mmeri'
Presidential Election: A napụrụ ọtụtụ n'ọwụwa anyanwụ ohere itu vootu- Peter Obi
Leicester City enyela Brendan Rogers ọrụ onye nchịkọta otu ha na-erughi ụbọchị atọ ha chụrụ Claude Puel.
Ka ha na-ewe Rogers chịkọtaburu otu egwuregwu Liverpool site n'afọ 2012 ruo 2015 n'ọrụ, ha kpọbatakwara Kolo Toure gbaburu bọọlụ ọtụtụ afọ n'Arsenal, Liverpool na Manchester City.
Achụọla onye nchịkọta ndị Leicester City ọsọ ụkwụ eru ala
Leicester City: Onye nwe ya ọ nwụọla n'ihe mberede?
Emiliano Sala: Ugboro ole ndị egwuregwu nwụrụ ka ọnwa ha na-achake
Ọ kpọbatakwara Chris Davies nakwa Glen Driscoll ga na-elekọta ahụike ndị otu a.
Cheta na Rogers na Toure rụkọrọ ọrụ n'otu egwuregwu Celtic, ebe Rogers buliri iko asaa n'ime otu afọ na ụma.
N'akwụkwọ ọrụ Rogers dị afọ iri anọ na isii binyere aka, ọ ga-anọ na Leicester City ruo ọnwa Juun afọ 2022.
Ọ bụrụ na ị nụbeghị, ka anyị gbaara gị ama na Onyeisiala Muhammadu Buhari alọghachịla ịchị Naịjirịa afọ anọ ọzọ.
N'okwu o kwuru iji nabata mmeri ya, o kwere nkwa ịgbalị karịa mbụ n'ihe gbasara nchekwa,  akụnaụba nakwa ibuso mpụ agha.
N'ịkpọpụta onye meriri, onyeisi Inec bụ Mahmood Yakubu kwuru na Buhari nwetere vootu karịa nke onye zọrọ ọchịchị n'okpuru pati PDP bụ Atiku Abubakar, ma mezuo ihe iwu kwuru, nke mere o ji pụta ka onyeisiala.
Gụọ akụkọ a n'uju ebe a: Presidential election 2019: Buhari achakeela ọzọ
Otu pati PDP ajụla ịnabata mpụtara kpọpụtara aha Buhari dịka onye meriri ntuliaka, ka ha na-ekwu na akaebe si n'ọgbọ ntuliaka dị iche iche gosiri na ọ bụ Atiku Abubakar ka ndị Naịjirịa họpụtara.
Ka ọ dị ugbua, ndị mmadụ nọ n'ọnọdụ ndị n'ọchị ndị n'akwa maka ndị ha kwadoro na ya bụ ntuliaka.
Ihe ruru mmadụ iri isii ka tọrọ n'ime ebe a na-ezo ezo egwuputa ọlaedo n'ime ala, n'obodo Sulawesi dị na mba Indoneshia.
Ndị ọrụ gbatagbata mba ahụ sị na otu onye anwụọla ebe a gụpụtarala mmadụ iri na atọ.
Goolu abụọ Angel Di Maria nyere na otu nke Meunier gbakpuru, nyere PSG mmeri na be ha ka ha zutere Dijon n'asọmpi Coupe De France.
Gere akụkọ BBC n'otu nkeji
Ụkọchukwu Alph Lukau kwụ n'akụkụ akpati ozu, tụkwasị aka n'elu afọ nwoke o kwuru na ọ kpọlitere n'ozu
Ụkọchukwu Alph Lukau (yi uwe na-acha anụnụ anụnụ) na-ekwu na ọ kpọlitere ozu nwoke a
Otu ndị ụlọozu nọ na mba Saụt Afrịka ekwuola na ha ga-akpụpụ otu nwoke kpọrọ onwe ya ụkọchukwu ụlọikpe maka ikwu na ọ kpọlitere mmadụ n'ọnwụ.
Otu ihe nkiri e kesara ọfụma na soshal midia, gosiri ụkọchukwu Alph Lukau ka ọ na-agwa otu nwoke dina n'ime akpati ozu "kunie" , o kuliri ka ndị mmadụ malitere iti mkpu ọṅụ.
Ndị ụlọozu ahụ kwuru na a ghọgburu ha, iji mee ka ha sonye.
Ọtụtu ndị mmadụ katọrọ ihe "ịtụ n'anya" ahụ mere n'ihu ụlọụka Lukau dị nso n'obodo Johannesburg, ebe ọtụtụ ji ya mere ihe ọchị.
"Anyị ekwenyeghị na e nwere ihe ọbụla dịka ihe iribama", ka ngalaba na-ahụ maka omenaala, ofufe na asụsụ a kpọrọ "(CRL Rights Commission)" gwara ndị ntaakụkọ mba Saụt Afrịka.
Gịnị kpatara ndị Igbo ji agakarị ụlọụka ndị a?
Ọchịchi Buhari dị mma - Mbaka
Ndị ụka Ekwensu na-apịasu Naịjirịa
CRL kwuru sị "Ha na-eji ihe iribama aghọgbu ndị mmadụ na-enweghi olileanya iji napụta ha ego".
Ụlọozu atọ sị na aghọgbụrụ ha na chandum a nọ na-achọzị ụzọ ha ga-eji mee ka ha hicha aha ha.
Ụlọozu ndị a bụ Kingdom Blue, Kings & Queens na Black Phoenix agaala ụlọikpe ma kwuo na-eji ọtụtụ usoro ghọgbuo ha.
Ụlọụka ụkọchukwu Lukau bụ Alleluia Ministries International, asabeghị ajuju BBC jụrụ ha banyere okwu a.
Otu ụlọ ntaakụkọ akpọrọ Sowetan si na ulọụka ahụ ekwuagharịala okwu banyere mkpọlite n'ọnwụ ahụ, si no ọbụghị ihe mere, na nwoke ahụ ha sị nwụru anwụ ekụrịela tụpụ ebute ya n'ụloụka ha na obodo Kramerville.
Sowetan sị na ulọụka ahụ sị: "Pastor Lukau mezuru ihe ịrịbama Chukwu malitere,"
Ndị mmadụ na mba Saụt Afịrịka na-ekwu okwu maka ihe a mere ọfụma.
Ọ nwekere ndị banyere soshal midia ji ya bụ ihe eme akaja.
Akụkọ pụtara ugbua na-ekwu na ego niile Dangote nwere jiri ihe karịrị ijeri dọlla ise rịa elu n'ime sọsọ otu ụbọchị.
Nke a mere ka ọkwa ya na ndị kachasị bụrụ ọgaranya n'ụwa niile rigo na iri ise n'anọ.
Dangote ka bụ nwoke kachasị bụrụ ọgaranya na mba Afrịka.
Onyeisiala 2023 na nsonso a?
Rotimi Amaechi bụ onye chiburu Rivers Steeti n'etiti afọ 2007 na 2015
Dịka onyeisiala Muhammadu Buhari meriri na ntuliaka 2019,  ụmụ Naijiria ebidola ị ma atụ gbasara ndị  ha chọrọ  ka ha zọọ ọkwa onyeisiala n'afọ 2023.
Ọtụtụ na ọkammuta Yemi Osinbajo na  Nuhu Ribadu dịka osote ya maọbụ , Rotimi Amaechi nakwa Babatunde Fashola.
Ikuku kuru na Naịjirịa ekuola na mba Senegal dịka onyeisiala ha bụ Macky Sall meriri ntuliaka iji nọrọ n'ọkwa ya n'agba nke abụọ.
Cheta na ọ bụ n'ụbọchị iri abụọ na anọ nke ọnwa Febụwarị ka mba Senegal mere ntuliaka ọkwa onyeisiala nke ha.
Ụlọ na-arụpụta uwe egwuregwu bụ PUMA anarala ogbo ha bụ NIKE ọrụ ịbiputara otu Manchester uwe egwuregwu
N'akwụkwọ PUMA na Man City binyere aka, njịkọ ha ga-ewe nde  pounds narị isii na iri ise ma rue afọ iri.
Akụkọ BBC Igbo na nkeji
Olisa Agbakoba bụ onye ọkaiwu ukwu na Naịjirịa akpọkuola Atiku Abubakar ka ọ nabata mpụtara ntuliaka ọkwa onyeisiala.
N'akwụkwọ Agbakoba zisara na Legọs, o kwuru na etu e si mee ntuliaka nke afọ a na mpụtara ya gosiri na ihe gbasara agbụrụ bịara "bọodụ".
O kwuru na APC na PDP ritere uru si n'etu e si tụọ ya bụ vootu.
Ọ gara n'ihu kwuo ka Atiku ghara ịga ụlọikpe nke ntuliaka makana ọ bụghị ihe kwesịrị ka o mee.
Minista na-ahụ maka ihe banyere mpaghara Afrịka na mba Brịten bụ Harriet Baldwine kelela Onyeisiala Buhari maka mmeri o nwetara na ntuliaka e mere na Naịjirịa n'ụbọchị Satọde gara aga.
Baldwin kwuru na ọnụọgụgụ Inec wepụtara na ọ bụ ihe e nwetere na ya bụ ntuliaka, bụ nke dịka nke e nwetere n'atụmatụ Bekee kpọrọ "Parrallel Vote Tabulation", wee na-asị ndị Naịjirịa nabata mpụtara a.
Gụọ akụkọ a n'uju ebe a: Election Result 2019: Mba Briten sị na mmeri Buhari kwụ ọtọ
Nke a na-abịakwa ka otu na-ahụ maka oke ruru onye a na-akpọ "Youth Initiative for Advocacy, Growth and Advancement YIAGA AFRICA" kwuru na mpụtara ntuliaka a dị etu o kwesịrị ịdị, na ọ bụrụ adịgboroja.
Ha dekwara sị na mpụtara ntuliaka a dabara n'ogo ha nyochapụtara na o kwesịrị:
Ihe Mbaka kwuru maka mmeri Buhari
Onye ụkọchukwu ama ama bụ Rev. Fr. Ejike Mbaka ekwuola na ya ga-eji izu ụka a niile na-eto chukwu ma na-enwe aṅụrị maka mmeri Buhari meriri Atiku.
Mbaka kwuburu na Buhari bụ "onye nzọpụta"
Mbaka kwuru na ọ bụ maka mkparị Peter Obi na ndị otu ya kparịrị ya ka o jiri daa ya bụ ntuliaka.
Gụọ ihe o kwuru n'uju ebe a: Fr Mbaka na-enwe nnukwu aṅụrị n'ihi na Buhari emeriela
Onyeisiala mba Amerịka bụ Donald Trump, na nke mba Nọt Korea bụ Kim Jung-Un, abanyela ụbọchị abụọ bụ ụbọchị ikpeazụ ha ga-ama ebe ha kwụ akwụ gbasara ihe bekee kpọrọ "denuclearisation".
Ka nzukọ a mechara n'ụtụtụ Febrụwarị 28, 2019, mmadụ abụọ a erughi na nkwekọrịta.
Trump kwuru na "Anyị ekweghi ahọrọ asịsa ọbụla ha họpụtara" ma kwuo "Ọ gaara adị njọ ibinye aka nkewkọrịta n'ihe ọbụla".
Mike Pompeo bụ odeakwụkwọ kachasị nke mba Amerịka, kwuru na mba abụọ ahụ kwekọrịtara na ha ga na-agbalị ịhụ na isi pụtara n'isiokwu a.
N'ikpeazụ, Nọt Koria kwuru na ha chọrọ ka mba Amerịka wepụ iwu ha ji machibido ha, na ọ bụrụ na ha mee nke a, na ha bụ Nọt Koria ga-akụkasị ebe a na-arụpụta ngwaagha nuklia dị na Yongbyon, mana Amerịka ekwenyeghi.
Mana Trump kwuru na Jong-Un kwere ya nkwa na ọ ga-akwụsị ịnwale ngwaagha nuklia maọbụ mịsaịl nke na-agate aka.
Arsenal, Chelsea, Man United, Liverpool na Man City merichara ndị ọ bụ ha na ha na Premier League a gbara n'Abalị.
Arsenal na Liverpool nyechara goolu ise ise, Chelsea nyere goolu abụọ, Man Utd nyere atọ ebe Man City nyere naanị otu goolu iji merie.
Gere akụkọ BBC Igbo n'otu nkeji
Jọstịs Ijem Onwuamaegbu bụ nwaanyị mbụ bụ ọkaikpe ukwu n'Anambara steeti
Gọvanọ Anambara steeti bụ Willie Obiano duru Jọstịs Ijem Onwuamaegbu n'iyi ọrụ dịka ọkaikpe ukwu nwaanyị mbụ
Jọstịs Ijem Onwuamaegbu na ndị bịara mmemme idu ya n'iyi ọrụ
Ndị ọbịa bịara mmemme iduniyi ọrụ nke Jọstịs Ijem Onwuamaegbu
Ndị ọbịa bịara mmemme iduniyi ọrụ nke Jọstịs Ijem Onwuamaegbu n'ụlọrụ gọọmentị dị n'Oka, Anambara steeti gụnyere osote gọvanọ steeti ahụ bụ Nkem Okeke, ndị ọkaikpe ka nọ ọrụ na ndị larala ezumike nka na steeti ahụ nakwa ndị si Enugwu, Ebonyi na Imo steeti ndị ụkọcukwu na ndị eze ọdịnala
Ohaneze, NEF, Afenifere, MBF na NDF akwadola Atiku ịga ụlọikpe
Otu ọdịnala na agbụrụ dị na Naịjirịa bụ Ohaneze ndị Igbo, Northern Elders Forum, Middle Belt Forum na Niger Delta Forum etinyela aka n'akwụkwọ ịgwado Atiku ịgawa ụlọikpe maka ịlebe anya na-atụm vootu emere ụbọchị satọde nke ha kwenyere na ozighịezi.
Ndị tinyere aka na ya bụ akwụkwọ bụ ndị isi otu ndị dịka Ọkamụta Ango Abdullahi, Chief John Nwodo, Chief Ayo Adebanjo, Chief Edwin Clark na Dkt. Pogu Bitrus.
Buhari sị na ihe ga-atakwu akpọ
Onyeisiala Naịjirịa si na gọọmenti ya
Akụkọ na-eru anyị ntị ugbua na-ekwu na ndị ọnụ na-eru n'okwu na Pati APC achụpụ Rochas Okorocha na Ibikunle Amosu nke Ogun steeti na pati ha.
Ndị niile BBC kpọrọ maka ịmata nke bụ eziokwu n'akụkụ a kwọchapụrụ aka na ụkwụ ha na ya bụ akụkọ.
Akụkọ na-eru anyị ntị ugbua na-ekwu na ndị ọnụ na-eru n'okwu na Pati APC akpawala nkata ịchụpụ Rochas Okorocha na Ibikunle Amosun nke Ogun steeti na pati ha.
Ndị niile BBC kpọrọ maka ịmata nke bụ eziokwu n'akụkụ a kwọchapụrụ aka na ụkwụ ha na ya bụ akụkọ.
Ndị omekome wakporo ụmụnwaanyi ebe atụrụ vootu
Mpụ nwakpo na-eweta nnukwu mwute na Naijiria
Inec ekwuola na-awakporo ụmụnwaanyị bụ ndị ọrụ ngo mgbe e mere ntụlịaka onyeisiala na Satọde gara aga.
Agbanyeghị na Inec sị na udo chịrị na ọtụtụ ebe e mere ya bụ ntụlịaka mana ọgbaaghara dị n'ebe ụfọdụ nke ha akọwaghị nke ọma.
Akpabio akwụsịla Inec inye Chris Ekpenyong asambodo
Sen. Godswill Akpabio kwuru na ya anatala ụlọikpe ikike ịkwụsị Inec ịnye Chris Ekpenyong nke PDP asambodo meri maka ntụlịaka ha mere ụbọchị Satọde mkpụrụ ụbọchị iri abụọ na atọ.
Akpabịọ sị na nke a ga-enye aka inyocha ihe mgbagwoju anya mere mgbe a tụrụ vootu ahụ.
Edoola nwaanyị mbụ bụ ọkaikpe iyi ọrụ n'Anambra steeti
Jọstịs Ijem Onwuamaegbu bụ nwaanyị mbụ bụ Okaikpe n'Anambara steeti
Gọvanọ Willie Obiano edoola nwaanyị mbụ bụ okeiwu n'iyi  ọrọ.
Okiwu ndị steeti Alaigbo ndị ọzọ bịara emume a pụrụ iche n'Obi gọọmentị nke steeti ahụ.
Super Falcons 4 - 3 Solvakia
Chikwelu Oparanozie bụ onye ndụ ndị Falcons na ya bụ egwụrụegwụ
Otu Super Falcons nke Naịjirịa ewerela  ọkpụ anọ a satara atọ merie ogbo ha ndị Slovakịa na asọmpi Cyprus Women's Cup.
Rita Chikwelu nyere goolu abụọ na ya bụ asọmpị .
Gee nkeji anyị ebe a
US na-achọ nwa Osama Bin Ladin
Mba Amerịka ekwuola na ha ga-enye onye ọbụla ga-enye ha ozi bara uru gbasara nwa Osama Bin Laden bụ Hamza, otu nde dọla.
Ha kwuru na Hamza a na-enyo na ọ nọchiri anya nna ya dịka onyeisi otu Al-Qa'ida, na-ekwu ekwu iwakpo mba Amerịka na ndị enyi ha.
Abdusalami Abubakar chịburu Naịjiria dịka onye agha, bishọp ndị ụka katọlik na Sokoto bụ Matthew Kukah na ndị ọzọ nọ n'otu kpọrọ onwe ha National Peace Committee, zutere Atiku Abubakar na Peter Obi zọrọ ọchịchị na ndị isi a hụrụ kwaba okpu nọ n'okpuru PDP, n'abalị Tọọzde.
Na nzukọ ahụ, ndị otu ahụ na-ekpe udo gwara ndị PDP ka ha chefuo maka ịga ụlọikpe gbasara mpụtara ntuliaka a, mana PDP kwuru na ha ga-aga n'ihu makana ọ bụ ihe ọjọọ ma ha ghara ịgbagha ya maka ọdịniihu Naịjirịa.
Ndị otu "National Peace Committee" a mechara gakwuru osote onyeisiala Yemi Osinbajo n'Aso Rock, ebe ha nọ nwee nzukọ gbasara ịhụ na udo dị site na ntuliaka a e mere
Moghalu zọrọ ọkwa onyeisiala n'okpuru pati YPP, kwuru na o wutere ya na ntuliaka a tara isi ndị mmadụ.
O kwukwara na ọnụọgụgụ ngalaba na-ahụ maka ntuliaka bụ Inec gụpụtara na ọ bụ vootu ole a tụnyeere ya, abụghị ole o kwesịrị inweta, makana o zughi ezu.
Fulham achụọla Claudio Ranieri n'ọrụ dịka onye nchịkọta ha ma tinye Scott Parker ka ọ nọchie ya ruo mgbe ha họtara onye ọzọ.
Ọchụchụ ya na-abịa naanị ụbọchị narị na isii e wechara ya n'ọrụ.
Gere akụkọ BBC na nkeji:
I nwetala akwụkwọ njem ị ga mba Briten, Amerịka maọbụ mba ọzọ dị n'Yurop mana ị gabeghị ebe ahụ mbụ.
Christmas Travel: Ihe mere anyị ji etinye ego n'oge Ekeresimesi -Ekeson
Lee ihe isii i kwesịrị ịma maka ala Bekee:
1. Mee nkwado maka ebe obibi gị tupu ịgawa
Ewezuga  ụgwọ ụgbọelu ị ga-aba, tupu ịzọpụ ụkwụ ije, gbaa mbọ kwuo okwu ebe ị ga-ehi ma i rue Alabekee.
Ọ bụ n'ụlọ nwanne gị,  enyị gị ka ọbụ ụlọ oriri na nkwari.
Ọ bụrụ na  ibu onye ọbụla n'obi, gbaa mbọ hụ n'onye ahụ dị njikere ịnabata gị, ka ụkwụ ghara ịtọ gị n'ama ma i wuchie n'ọdụụgbọelụ.
Ka ọ ghara ime gị na mberede ma ị kpọwa ekwentị onye nke gị ma zara ghị gị.
E nwere ọtụtụ ụlọ obibi ndị ọnụ ha dị iche iche dịka akpa gị ha.
Ọ bụrụ na ị ga-anọtụ nwa oge, ọ ga-akara gị mma ịnọ n'ụlọ ndị a kpọrọ 'Airbnb' karịa ụlọ oriri.
Nke a ga-enyekwa gị ohere isiri onwe gị ụdị nri ị chọrọ.
Ga n'ịntanet chọta ụdị ị chọrọ dịka akpa gị ha nakwa nke ndị nso na mpaghara ebe ị chọrọ ị ga.
2.  Jikere maka igbochi oke oyii
Akwa oyii, okpu, ịchafụ olu so na ihe onye na-aga alabekee n'oge winta kwesịrị iji aga
Ugbua, mba Briten, Amerịka na ala bekee ndị ọzọ nọ n'oke oyii.
Ọmụma atụ, London nọ na digri itoolu, ebe Nu Yọk nọ na deigri anọ.
Tupu ị hapụ Naijiria, ọ dị mkpa na ị ga-azụ akwa mgbochi oyii  n'ihi na oyii alabekee abụghị ụkwa achị n'aka.
Anne Ifedigbo, onye bi mba Amerịka kọwara sị, " Ọ dị mkpa ka i jikere maka oke oyii jiri ịchafụ olu, okpu, akpụkpọụkwụ maka ojii, uwe oyii, trawụza, and ejije maka oyii ndị ọzọ."
3. Jikere maka ọrịa ntụmadị
Gbaa mbọ zụụ ọgwụ isiọwụwa, ụkwara, afọ ọsịsa, iba tinye n'akpa tupu ịzọpụ ije
Ọrịa anaghị ama ọkwa tupu ọ bịa, ọkachasị ma imee njem.
Gba mbọ zụọ ụmụ obere ọgwụ maka isi ọwụwa,ụkwara, afọ ọsịsa, ịba na ude na-ekpo ahụ ọkụ iji kee nkwụcha maka ha iwuchi na amaghị ọkwa ọbụla.
Inweta ụmụobere ọgwụ n'ala bekee nwere ike ọ gaghị adchara gị mfe ma ọ dị gị mkpa.
4.  Zụọ akwụkwọ e ji eme njem ime obodo
Ọ bụrụ na i rute Alabekee, zụrụ akwụkwọ ịga njem nke a kpọrọ 'Oyster card'  ma tinye ego n'ime ya.
Nke ga-eme ka ị gagharị dịrị gị mfe.
Ị ga-eji Oyster kaadị kwụọ ụgwọ ụgbọala maọbụ ụgbọoloko.
Mata na-ego ọnụ ụgbọoloko na-ada ọnụ karịa ụgbọala.
Ọzọ bụ na ụgbọala ga-enye fgị ohere na ị na-elegharị anya oge ị nọ na njem.
4. Cheta gaa ebe ihe nleta
Ndị njem nlegharịanya kwụ n'ahịrị iji banye ụlọụka St Paul's Cathedral dị na Lọndọn ebe Diana na Charles gbara akwụkwọ ọtụtụ afọ gara aga
Ọ bụrụ na ị gacha ihe buru gị bịa njem gị, cheta ilegharị anya.
E nwere ọtụ ihe na ebe nleta dị iche iche onye bịara njem ga-enwe mmasị ị ga lee ma ị ga- Alabekee.
Akwammiri 'Wobbling Bridge' e si agafe Osimiri Thames
Ọ bụrụ na Lọndọn, Osimiri Thames, Nu Yọk; Liberty Statue,
Ebe dịka ụlọ ụka St Paul's Cathedral ebe Adaeze Diana na Charles
5. Ị chọrọ izu ihe, gaa ebe  ndị a
Ị gaa Alabekee, ọ ga-amasị gị ịzụrụ onwe gị nakwa ndị ezinaụlọ  ihe ole na ole.
Ihe dịka akwa, akpụkpọụkwụ, ọlaaka, ọlaolu nakwa ihe ndị ọzọ nwere ebe ọ na-aka mma ịzụ ha.
Na Briten, Sentralụ Lọndọn bụ ebe aha a mara ama n'ihe gbasara ejiji dịka Tom Hilger,Tezeni,  nwere ọdụahịa.
Woolrich dị na Lọndọn sokwa na ebe ị ga-enweta ihe dị ọnụ dị mma dịka akpa gị ha.
Ebe Depford bụ ebe ị ga-enweta ihe ndị sị aka fere aka ọnụala.
6. Ihe i kwesiri iji, nke e kwesighị
Isi a hụrụ kwaba okpu n' ịga ala bekeee bụ iji ezigbo akwụkwọ abụghị nke adigboroja.
Ihe ndị i kwesịghị iji gụnyere ọgwụ ike, egbe maọbụ ngwaọgụ, ụfọdụ ihe nri nakwa ihe dị mmiri mmiri.
N'ụfọdụ obodo, a gaghị ekwe ji ji ihe nri nwere mmiri dịka mmanu maọbụ ude isi ọma(perfume) banye ụgbọelu.
Kpachara anya dịka ndị enyi maọbụ ikwu na ibe gị na-enye gị ihe nye mmadụ n'alabekee ka ị ghara ịdaba na nsogbu ndị ji mmadụ ibe ha ebu ntụ.
#BBCNigeria2019: Ka o si gaa na nrụrịtaụka ndị na-azọ ọkwa osote onyeisiala
Onye zọrọ ọkwa onyeisiala na ntuliaka 2019 n'aha PDP bụ Atiku Abụbakar ekwuola na ya anaghị akụja akụja dịka EFCC nwụchiri onye nhazi ego  n'ụlọọrụ Babalele Abdulahi.
A nwụchiri Abdulahi , onye bụkwa ọgọ Atiku ụbọchị Satode, abali abụọ nke ọnwa Maachị n'Abuja.
N'akwụkwọ mgbasaozi nke ọnụ na-ekwuru ya bụ Paul Ibe nyere ndị ntaakụkọ, Atiku kwuru na nwanne nwunye onyeisiala Naijiria degara EFCC mkpesa nke mere ha jiri wakpo ụlọ na ụlọọrụ onye nhazi ego n'ụlọọrụ ya mana o nweghị ihe ha hụrụ.
Mana Atiku onye kwuru na ha were akwụkwọ ụlọ nwa amadị ahụ, ṅụrụ iyi na ya "agaghị atufu oku ụmụ Naijiria kpọrọ ya na ntuliaka e mere n'abalị 23 nke ọnwa Febụwarị."
Presidential election 2019: O nweghị mgbe anyị nye ọnọdụ mkpezi- PDP
Otu PDP ekwuola na akụkọ na Atiku nyere ọnọdụ ya ga-eji hapụ okwu gbasara onye meriri na ntuliaka 2019 bụ okpokpo asi.
Ha kwuru na Atku enweghị ihe maọbụ ọnọdụ a ga-enye ya o were gbahapụ inweta ikpemkwụmọtọ n'ebubo na onyeisiala Muhammadu Buhari mere wuruwuru na ntuliaka emere n'abali 23 nke ọnwa Febuwari.
PDP kwuru na ha nwere nke bụ ezigbo mpụtara ntuliaka ahụ nakwa ihe ngosi na APC na Inec gbara okwe  nke ha ga-egosipụta n'ụlọikpe.
Ehi anyị na-enwe ọṅụ n'ihi mmeri Buhari - Miyetti Allah
Nsogbu dị n'etiti ndị ọchịehi na ndị ọrụgbo na-emetụta ikọpụta ihe oriri
Otu jịkọtara ndị ọchịehi na Naijiria a kpọrọ Miyetti Allah ekwuola  na obi na-atọ ndị Fulani nakwa ehi ha ka nnu maka mmeri onyeisiala Muhammadu Buhari meriri na ntuliaka ọkwa onyeisiala e mere na nso nso a.
Ha nyekwara Atiku Abụbakar ndụmọdụ ka ọ gawa ụlọikpe ma ọ bụrụ na mkpebi ahụ adịghị ya obi mma.
Na mkparịtaụka ha na ụlọ ntaakụkọ 'Sun' nwere, onyeisi otu ahụ bụ Bello Abdullahi Bodejo kwuru na 'Kemgbe izu abụo, anyị anyị akwadola ehi ndị anyị ga-eji mee ụghara maka mmeri Baba Buhari."
" Ihe anyị na-eche ugbua bụ ntuliaka gọvanọ na ụlọomeiwu nke steeti.
" Gọvanọ ndị kwadoro iwu megidere ịchịgharị ehi agaghị alọghachi."
Ụmụnwaanyị APC Imo mere ngagharị iwe
Ụmụnwaanyị otu APC n'Imo steeti mere ngagharịiwe n'ụbọchị Satode maka ọrụ a kwụsịrị Rochas Okorocha n'ike n'ụbọchị Fraide.
Ha na-ekwu na o nweghị njọ Okorocha mere n'ikwado ọgọ ya nwoke bụ Uche Nwosu na ntuliaka na-abịa..
Cheta na otu onye ọkaikpe bụ Anthony Okah ekwuola na oche sineti nke Rochas meriri nwere ike ifunahụ ya ma ọ bụrụ na achụpụ ya n'APC n'ihi nọ bụ ọnọdụ ọ kwụdoro zọọ ọkwa ahụ.
Ngalaba INEC ekwuola na ha ga-emegharị ntuliaka n'ụfọdụ ebe o meghị na mbụ n'abalị itoolu nke ọnwa Maachị.
O kwuru na ebe ndi gụnyere ebe ọgbaghara dapụtara nakwa ebe akụrụngwa Inec nwere nsogbu dị icheiche.
Mana onye bụbu odeakwụkwọ APC bụ Timi Frank ekwuola na ọ dịka ịnye ozu ọgwụ.
"Ndị na-efe ala ha agaghị arụ ọrụ ntuliaka n'ebe e nwere ọgbaghara"
Ụfọdụ ndị Naịjirịa na-ekwu na ife ala nna adịchaghị oke mkpa tụmadị ọbụrụ na a ga-akọga ụmụ mmadụ na steeti na abụghị nke ha.
Ngalaba na-elekọta ndị na-efe ala nna ha bụ NYSC ekwuola na o nweghi onye otu ha ga-arụrụ Inec ọrụ na-ebe enwere ọgbaghara na ntuliaka ọkwa gọvanọ nke na-abịa
Ọnụ na-ekwuchitere ngalaba ahụ bụ Adenike Adeyemi kwuru nke a kọwara na o nweghị otu n'ime ha nwụrụ na ntuliaka nke gara aga.
Onyeisiala ọhụrụ mba Kongo bụ Felix Tshisekedi ekwuola na ọ chọrọ ịtọghapụ ndị nọ n'ụlọ mkpọrọ anwụchiri maka ndọrọndọrọ ọchịchị n'ime ụbọchị iri.
O kwuru na nke a bụ iji kwad oọchịchị onyekwuoucheya na mba ahụ.
Aha Peirre-Emerick Aubameyang  nke Arsenal na-ewu na soshal midia maka ọkpụ penariti ọ gbahiere oge ha zutere Tottenham na Satode.
Arsenal na Tottenham gbara onwe ha onye laba, onye laba na ya bụ asọmpị.
Gee akụkọ BBC n'otu nkeji ebe a.
Accord na-akwado APGA n'Abia Steeti
Onye ji aha pati Acoord azọ ọkwa gọvanọ n'Abia Steeti bụ Emeka Uwakolam awụsala ọwa n'ịzọ ọkwa ahụ ma dọnyere ogbo ya nke pati APGA bụ Alex Otti ukwu.
Uwakolam kwuputara nke a mgbe ọ kpọ ndị na-akwado ya gaa n'isi ụlọọrụ ndọrọ ndọrọ ọchịchị Alex Otti dị n'Umuahia ụnyaahụ.
O kwuru na-agbanyeghi na o nwere ọnụnụọkụ n'obi ijere Abia Steeti ozi na ọ na-enye ohere ka onye nwere ikike karịa ya chịa Abịa.
Nrụrịtaụka BBC n'Abịa na-aga n'ihu ka Ikpeazu gbajọrọ ya
Na nzaghachi Otti kwuru na Uwakolam so na ndị na-azọ ọkwa gọvanọ kachasị sie ike n'Abia Steeti, o kwuru na ya na Uwakolam kwenyere n'otu ihe bụ ịkagbu Papa ukwu na ndọrọ ndọrọ Abia.
NTA, AIT, Channels na ndị ọzọ adaala iwu NBC
Ụlọọrụ na-ahụ maka mgbasa ozi bụ National Broadcasting Commission eriela ụlọọrụ mgbasa ozi dị iri anọ na ise iwu maka ịda iwu na-echekwa mgbasa ozi na Naịjirịa.
Onyeisi ụlọọrụ ahụ bụ Malam Is'haq Modibbo kwuru na ụlọọrụ ndị a gụnyere NTA, AIT, Channels na ndị ọzọ  ga-akwụ ego dị puku narị naịra ise maka ịda iwu a.
Ezinaụlọ nwata akwụkwọ mba Amerịka bụ Otto Warmbier onye nwụrụ n'ihi mkpọrọ atụrụ ya na mba Nọt Korịa akatọọla Donald Trump maka ito onyeisiala mba Nọt Korịa bụ Kim Jong-Un.
Nne na nna Warmbier kwuru na onweghi ụdị otito ga-eme ka ha chefuo na ọ bụ ọchịchị ọjọọ Kim gburu nwa ha nwoke.
Ehihie a ga-ekere ọkụ dịka Tottenham ga-ezute Arsenal, Bournamouth ga-anabata Manchester City ebe Manchester United ga-ele Southampton ọ bịa n'asọmpi Ịnglish Premier.
Akukọ ndị dị mkpa n'ụtụtụ a
APC Imo juru Ịgbanye mkpachapụ Rochas
APC Imo steeti nọ n'ọgbaaghara kemgbe afọ gara aga
APC Imo steeti akpọọla oku ka achụpụ Adams Oshiomhole dịka onyeisi pati ha mana ekwusi ike na mkpachapụ ahụ akpachapụrụ Okorocha enweghị isi maọlị.
Onyeisioche Pati ahụ na Imo steeti bụ Daniel Nwafor gwara ndị ntaakụkọ ụbọchị Satọde na Onyeisi Pati ahụ bụ Adams Oshiohmole erubeghiri ụlọikpe isi maka okwu ahụ, nihi ya na ha agaghị ekwenya na ya bụ mkpachapụ.
SERAP gbara Gọọmenti etiti akwụkwọ
Otu Socio-Economic Rights and Accountability Project (SERAP) Akpụpụla gọọmenti etiti na nke steeti ụlọikpe nke ECOWAS dị n'Abuja maka iji nke Bekee kpọrọ Cyber Crime Act megide, jide maọbụ kpọchie ndị ntaakụkọ maka ikwu uche ha.
SERAP sị na ya bụ agwa gọọmentị na-akpa megidere ikike dịrị onye ịkwu uche ya na obodo Naịjirịa.
N'ofesi, ụmụakwụkwọ mahadum n'Algeria apụtala ngagharị iwe ịmegide echiche onyeisiala ha bụ Abdelaziz Bouteflika ịtinye akwụkwọ ịso zọọ ọkwa ọnyeisiala nke ụgboro ise.
Bouteflika bụ onye gbara afọ iri asatọ na abụọ (82) kwuru nke a n'ọnwa gara aga bụ nke kpaliri iwe na ọnụma ndị mmadụ na mba ahụ.
Chelsea 2 - 1 Fullham
Chelea ji ọkpụ abụọ asatara otu merie Fulham
N'egwuruegwu e Watford ewerela ọkpụ abụọ asatara otu merie Leicester (2 - 1)  na. Ebe Chelsea ji ọkpụ abụọ asatara otu merie Fulhma.
Gee nkeji anyi ebe a
Ndị ọkaiwu Atiku adịla njikere
Dịka okwu siri kwụrụ ugbua, Atiku Abụbakar sị na na ya ehiwela otu iwu ma nye ha ikike iweghachị oke ọ sị ruru ya ezuru ezu
Cheta na Maazị Abubakar bụ onye ji aha pati PDP zọọ ọkwa onyeisiala.
Agbanyeghi na ọtụtụ mmadụ isi ha gbagotere na Naịjirịa nakwa mba ofesi dị iche iche na-akwado ntuliaka, Abubakar na ọ na-ehiwe ndị ọkaiwu ga-ama aka mmeri Buhari meriri ya n'ụlọikpe.
Egbuola mmadụ ọzọ na Kaduna
Nasir el-Rufai rụbụrụ ọrụ ka Minista ha ahụ maka Abuja
Ogbugbu mmadụ ka bụkwa ihe a kpụ n'ọnụ na Kaduna steeti ebe ndị oji egbe aga gbagburu mmadụ isii ma merụọ mmadụ asatọ ọzọ ahụ.
Nke a mere ụbọchị Satọde n'obodo Sabon Sara dị nso na obodo Kidandan n'ọchịchị ime obodo Giwa, dịka ndị ntọọ chọrọ ịtọrọ mmadụ.
Ndị na-akatọ oke agbụrụ n'Italị
Ọtụtụ igwe mmadụ gbakọtara n'obodo Milan nke mba Ịtali ma mee ngagharịiwe megide ịkpa oke agbụrụ
Nke a bụ iji katọọ iwu gọọmentị ha nyere nke gụnyere ịgbara ndị mbịarambịa ụgbọ nwamkpị ma ọ bụrụ ha mee ihe ọjọọ.
Barca tụrụ Madrid ọkpọ n'isi
Barcelona egosila Real Madrid nkarị n'oge a site n'imeri ha ugboro abụọ n'ime ụbọchị anọ.
Barca ji otu ọkpụ goolu merie Madrid n'asọmpi El Classico ha gbara n'abalị ụnyaahụ.
Gee nkeji a n'uju ebe a:
Ihe nkiri anyi nke taa:
Otu Ohaneze Ndigbo nke mpaghara Legọs, ekwuola na ha kwụ Babajide Sanwo-Olu n'azụ maka ịzọta oche dịka aka na-achị steeti ahụ.
Solomon Ogbonna bụ onyeisi ha, kwuru na ndị Igbo bi na Legọs na-akwado ya makana ọ bụ onyendu ga-enye ha ihe ha chọrọ ma bụrụ onye ha nwere ike ịtụkwasị obi.
Sanwo-Olu mechara kelee ha maka ịnabata ya n'etiti ha.
Mnwereonwe Biafra abụghị ikwe ọnụ ahịa - Ipob
Otu na-achọ mnwereonwe Biafra na Naịjirịa bụ Ipob ekwuola na ọ gbasaghị ha onye ga-abụ onyeisiala Naịjirịa n'ọnwa Mee na ọgwụla mwereonwe Biafra bụ ihe ka ha mkpa.
Odeakwụkwọ mgbasaozi ha bụ Emma Powerful kwuputara nke a ma kọwaa na mwereonwe Biafra abụghị ihe a na-ekwe ọnụ ahịa.
Mba China ebola mmadụ abụọ ndị Canada ha nwụchiri ebubo  inyocha ha n'ụzọ n'ezighi ezi nke a na-eche bụ ha imegwara na nwuchi Canada nwuchiri nwafọ ha bụ Meng Manzhou.
Nke a emeela ka mmekọrịta dị n'etiti mba ndị a bụrụ zie ihe na-akụ ilu.
Onye nlekọta Gareth bale na-agbara Real Madrid bọọlụ akatọọla emo ndị nkwado Real Madrid kwara Bale ma kwuo na ọ bụ ihe ihere nye ha.
Nke a mere n'oge ewepuru Gareth Bale site n'asọmpi ha na Barcelona gbara na Satọde.
Ndị uweojii kwuru na enweghi onye nwụrụ mana ọtụtụ ndị mmadụ ahapụla ụlọ ha gbalaga ka okpommanụ agbịdị gbariri na mpaghara Nembe dị na Bayelsa steeti.
N'agbanyeghị na ihe a mere na Fraịde, ọnụ na-ekwuchitere ndị uweojii na Bayelsa bụ Asinim Butswat, gwara ndị ntaakụkọ na ha amabeghi ma ọ bụ ndị omekome wakporo ya ka ọ bụ ihe mmebi butere ya.
Ndị agha mba Izrel gbagburu mmadụ abụọ a na-enyo na ha bụ ndị Palestịne ma merụọ otu ahụ ka ndị ahụ bu ụgbọala ha nyakpuo n'etiti ebe ha bụ ndị agha nọ.
Ha ekwubeghi maka ọnọdụ ndị otu ha ụgbọala ahụ suru.
Enweghi onye meriri ibe ya ka Liverpool na Everton zutere n'abalị.
Nke a mere ka Manchester City ka kwụrụ ọtọ dịka eze n'elu tebulu na Premier League.
Peter Obi kwuru na ọ ka kwenyere siri ike n'ulọikpe Naịjirịa
Agbanyeghị na ndị mmadụ arịọla ya ka ọ ghara ịga ụlọikpe gbasara mpụtara ntuliaka nke ọkwa onyeisiala emere n'ọnwa Februwarị iri abụọ na atọ, Peter Obi agbala isi akwara.
O kwuru na ọ ka nwere ezigbo okwukwe n'ụlọikpe Naịjirịa n'ihi na mkpesa ha n'ụlọikpe ga-eme ka ihe ọjọọ niile o kwuru mere n'oge ntụliaka nke ọkwa onyeisiala hapụ ịla na nta.
APC Suspension: Ihe na-esere mụ na Oshiomhole bụ nwaanyị - Osita Okechukwu
Nkwado Ndigbo: Peter Obi asaala Oshiomhole
Mgbe Obi na-agwa ndị ntaakụkọ okwu na be ya dị n'Onitsha, o bunyere ụmụ Naịjirịa ụkpa ekele etu ha si pụta n'uju ịtụ ntuliaka ọkwa onyeisiala emerela.
Ọ gara n'ihu kwuo na ya bụ ntuliaka akwụghị ọtọ maọlị makana enwere ọtụtụ nwakpo, ogbugbu nakwa igwe "card reader" na-arụghị ọrụ n'ụbọchị ahụ.
Obi kwuru na nke a tinyere ụjọ na ndị si na mpaghara ọwụwa anyanwụ na ndị ndịda anyanwụ ma na-ekwu na onweghị nrụrụaka ka nke a.
Ọ katọrọ etu ndị nọ na ọchịchị si wakpo ndị nọ na pati PDP ma ndị na-atụnyere ha vootu ma na-arịọ ka ndị mmadụ pụta n'uju tụọ vootu na ntuliaka nke ọkwa gọvanọ.
APC Imo steeti chọrọ ikwatu Oshiomhole
Fr Mbaka na-enwe nnukwu aṅụrị n'ihi na Buhari emeriela
Election result 2019: APC na PDP na-arụ onwe ha aka n'ọnụ banyere ntuliaka 2019
Uche Nwosu abaala patị ọzọ
Ọnụ na-ekwuchitere Pati Action Alliance bụ Onwuasoanya FCC Jones akatọla akụkọ na-ekwu na Uche Nwosu esoghizi azọ oche gọvanọ na ntuliaka n'Imo steeti.
Ọ katọkwara okwu na-ekwu na gọvanọ Rochas Okorocha na-echegharị maka ịkwado pati AA na ntuliaka na-abịanụ.
Ọ bụghị eziokwu na Action Alliance akwụghị Uche Nwosu n'azụ - Obidiche
Akụkọ dị mkpa taa: Nwosu ga-bụrịrị gọvanọ - Okorocha
Jones kwuru na okwu niile a bụ ụgha ma na-ekwukwa na Okorocha ka kwụsị ike na-azụ Uche Nwosu nakwa ndị niile na-azọ oche ụlọomeiwu nke steeti n'okpuru pati Action Alliance.
Ọ rịọkwara ka akụkọ ụgha a ghara ime ndị ụmụ Imo gbajọọ itunyere pati AA na ntuliaka nke ọkwa gọvanọ nakwa ụlọomeiwu nke steeti.
Mmadụ atọ kacha 'bụrụ eze' na-achọ ịbụ gọvanọ Enugu na Ebonyi
Manchester City emeela PSG 'taa kpuchie ọnụ'
Dike ndị ga-akwata ya n'Imo na Abia steeti
Ndị Ojiegbe a na-amaghị ndị ha bụ agbaala onye na-achụrụ Emeka Ihedioha nta vootu, egbe.Dịka anya hụrụ ka o si mee bụ Eze Ugochukwu gwara BBC Igbo, nwaamadị a bụ Nsorom Nnamdi, natara ọnụ egbe abụọ site n'aka ndị Ojiegbe a bụ ụmụokorobịa abụọ ji ogbatumtum.
PDP Primaries: Ihedioha ga-azọrọ ndị PDP ọchịchị n'Imo
Dike ndị ga-akwata ya n'Imo na Abia steeti
Ọ kwuru na Nsorom na-achụrụ Ihedioha na-azọ ọkwa gọvanọ Imo steeti n'okpuru pati PDP vootu n'okpuruọchịchị Isu, zutere ihe mberede a oge ọ na-achọ ịbata n'ụlọ onye ji aha otu Pati PDP zọọ ọkwa Sineti n'Ọlụ zone .
Eze gwakwara BBC Igbo na akpọrọla Nsorom Nnamdi gawa n'ogbe gbata-gbata nke ụlọọgwụ Federal Medical Center dị n'Owere.
Mbọ onye ntaakụkọ BBC Igbo gbara ịnụ olu onye na-ekwuchitere ndị uweojii n'Imo steeti bụ Orlando Ikeokwu, kụrụ afọ n'ala, ebe o kwuru na ya nọ ebe ọ na-enwe nzukọ.
Lee ka Inec Ebonyi, Imo nakwa Abia si eke nkwụcha maka ntuliaka ọkwa gọvanọ
Uche Nwosu ka so n'ihe a na-eme -FCC Jones
Mmadụ atọ kacha 'bụrụ eze' na-achọ ịbụ gọvanọ Enugu na Ebonyi
Ị ma Sandie Okoro ada Igbo ọzọ welitere isi na World Bank?
Ọkụ nwuru n'ọwa mmiri mgbe mmanụ ụgbọala a malitere
Akụkọ na-eru anyị ntị ugbua na-ekwu na ụgbọala tanka na-ebu mmadụ agbịdị, enwurula ọkụ na-agbasasị n'ogige Satellite Town.
Ndị hụrụ ka ọkụ a na-agba, kwuru na mmanụ ụgbọala a malitere ịtapụ n'ala kemgbe ụtụtụ tupu ọ gbaa na mgbede a.
Ị hụla ihe gọọmentị Lagos chọrọ ka tanka na gwongworo na-emezi ugbua?
Mmadụ 7 anwụọla n'ọkụ tanka gbara n'Anambra
Otu onye BBC kpọrọ n'ekwentị kwuru na ndị na-emenyụ ọkụ ọgbụgba a na-akpọ "fire service" na bekee, kwụbụ ebe ahụ kemgbe ụtụtụ na-eme ihe gbasara ọkụ a, mana ha anọghịzị ugbua.
Etu ọ dị ugbua , ndị niile nọ n'ahịa "Agric building material" dị n'Abulado emechiela ahịa ma riwe mbo mbo ọsọ.
Anya hụrụnụ kwuru na ọkụ gbapịara otu ụlọ ahịa nwafọ Igbo na-ere nkụ n'akụkụ ebe ihe a mere.
Sochimaoge Madubo kwukwara na ndị ụlọọrụ mmenyu ọkụ ahụ wara ya bụ mmanụ ụgbọala na-atatu ụzọ na 'Canal'.
Akwapụla Uche Nwosu ịzọ ọkwa gọvanọ na satọde ?
Otu pati dị na Naijiria ruru iri asaa na otu mana o nweghị nke n'ime ha nwere nsogbu enweghị onye ga-anọchite anya ha n'azọm ọkwa gọvanọ na steeti dị iche iche dịka APC.
Ndị APC agaghị enwe ndị ga-aza aha ha dịka gọvanọ n'ọtụtụ steeti gụnyere Rivas, Cross Rivas na Zamfara steeti.
Ọgbaghara dara n'achụmnta vootu APC n'Imo steeti
APC Primaries: Ọgbaghara dapụtara n'Enugwu
Nke a na-eme dịka ọgbaghara jupụtara na pati ahụ dịka ha mechara ntuliaka imeụlọ ha n'afọ 2018.
Ihe nke a pụtara dịka ọkaiwu Goddy Uwazuruike siri kọwaa, bụ na "onye ọbụla tụrụ ndị a vootu na ntuliaka a "bụ nkịtị nkịtị."
Uwazuruike, onye ọnụ na-erụ n'okwu n'ihe gbasara ndọrọndọrọ ọchịchị, kwuru na ndị nwetara ụzọ mgbapụ n'ụlọikpe mkpegharị ka nwere ikpe ma e mecha ntuliaka.
APC Rally: A gbara ndị ntaakụkọ abụọ egbe n'ọgbaghara dapụtara n'achụmnta vootu
Ntuliaka imeụlọ APC: Gịnị ga-eme ugbua?
Na e nwere ike ịchụda ha ma ha merigodi ntuliaka.
APC enweghị onye na-efere ha ọkọlọtọ na Krọs Riva.
Ụlọikpe chụdara Sinetọ John Owan-Enoh bụ onye ndị APC nyere ọkọlọtọ ha na ntuliaka  ọkwa gọvanọ nakwa ndị ọzọ nọ na pati ha ya na ya na-adọ ọkwa.
Gịnị mere nsogbu jiri karịa n'APC dịka o si gbasa ọkwa gọvanọ?
Uwazuruike kwuru na ọ bụ n'ihi na ụfọdụ nwere agba na patị ahụ bụ "eze onye agwala m", na ọ bụ ya butere nsogbu a.
Lee ka ihe si kwụrụ:
Na Rivas steeti, APC gba aka, gbara ọtọ; nke a bụ n'ihi na akwụkwọ Inec zipụrụ maka ndị pati dị iche iche na steeti ahụ tozuru ịzọ ọkwa gọvanọ, aha APC adịghị ya.
Nke a na-eme dịka ụlọikpe kagburu aha Tonye Cole bụ onye ndị APC kwuru bụ onye ga-azara ha aha na ntuliaka imeụlọ ha mere.
Ụlọikpe ukwu dị n'Abuja kpebiri na APC lelịrị mkpebi ụlọikpe nyere ya n'ihe gbasara ntuliaka imeụlọ ha, nke mere na ọ kagburu mpụtara ntuliaka.
Inec kwuru na APC enweghị onye ga-azọrọ ha ọkwa gọvanọ n'ihi na ezitaghị ha aha onye ha họpụtara ganye na oge e nyere agwụ.
Okwu dapụtara na pati APC na steeti ahụ ka ha mechara ntuliaka imeụlọ ha.
Obi adịghị mmadụ asatọ n'ime ndị zọrọ ọkwa ahụ mma, nke mere ka ha gbaa akwụkwọ n'ụlọikpe.
Mana Enugwu na Taraba steeti zọtara isi onwe ha:
N'Enugwu, Inec kwuburu na APC enweghị onye ga-azọrọ ha ọkwa gọvanọ ụbọchị March 9.
Nke a na-eme dịka ụlọikpe ukwu nọ n'Abuja chụdara Ayogu Eze dịka onye ji aha pati ahụ azọ na steeti ahụ.
Ụlọikpe nyere iwu ka e were ikike ahụ nye George Ogara, mana ndị isi APC emeghị ya nke mere ka Inec kachapụ aha APC n'akwụkwọ pati ndị ga-eso zọọ ọkwa gọvanọ.
Mana akụkọ na-eru anyị ntị taa bụ Tọzde, Maachị 7, bụ na ụlọikpe mkpegharị ekwuola na Ayogu Eze bụ onye ji ndị APC n'ọgbọ n'Enugwu na ntuliaka 2019.
Akụkọ ọnọdụ APC na Taraba steeti gaara adị ka nke Rivas ma ọ bụghị na ha ji ehihie chọwa ewu ojii.
Ụbọchị Wenezde Maachị 6, ụlọikpe chụdara Sani Danladi bụ onye na-aza aha APC na ntuliaka.
Onyeisioche APC na Taraba, Ibrahim Tukur El-sudi kwuru na pati ha na-enwe ọnụ maka mkpebi ụlọikpe mkpegharị
Mana ngwa ngwa nke a mere, ha gara ụlọikpe mkpegharị ebe dịka onyeisioche APC na Zamfara siri kọwara BBC Igbo, "ụlọikpe mkpegharị wezugara mkpebi nke ụlọikpe ukwu nọ na Jalingo kpebiburu ụnyaahụ, nke kwuru ka onye na-azọ ọkwa gọvanọ n'aha pati ahụ chịsa ọwa".
Anambra bụ steeti kachasi eji ụmụnwaanyị aga mba
Akwapụla Uche Nwosu ịzọ ọkwa gọvanọ na Satọde ?
Dike ndị ga-akwata ya n'Imo na Abia steeti
Ndị si PDP fere na APC
Onyeisiala Muhammdu Buhari ekwuola na ndị otu PDP ka nwere okwu ịza gbasara mmefu ego mgbe ha nọ n'ọchịchị.
N'ọnụ ya "PDP akọwabeghi ihe ha ji ego mee n'afọ iri na isii ha nọ n'ọchịchị".
Mmadụ atọ kacha 'bụrụ eze' na-achọ ịbụ gọvanọ Enugu na Ebonyi
Dike ndị ga-akwata ya n'Imo na Abia steeti
O kwukwara "O nweghi ihe anyị hụrụ mgbe anyị batara n'ọchịchị n'afọ 2015".
Mana enwere ụfọdụ ndị nọ n'APC ugbua si otu PDP ahụ chịrị afọ iri na isii, mabata.
Ndị nọ n'otu APC ugbua si n'otu PDP mabata
Rotimi Amaechi bụ onye chiburu Rivers Steeti n'etiti afọ 2007 na 2015
Ọ bụ aka chịrị Rivas steeti ugboro abụọ n'okpuru PDP site n'afọ 2007 rue 2015.
Ugbua ọ bụ Minista na-ahụ maka njem n'okpuru APC.
Ọ chịrị Abia steeti dịka Gọvanọ site n'afọ 1999.
Ugbua o meiriri oche n'ụlọomeiwu ukwu n'okpuru otu APC.
Obasanjo mere Okorocha onye ndụmọdụ pụrụiche n'ihe gbasara otu ndọrọndọrọ n'afọ 1999.
Ọ mechara siri na PDP fere na APGA tupu o si ebe ahụ gbafee n'APC.
Ọkwa Sinetọ nwere ike ifunahụ Okorocha - Ọkaiwu
Ka ọ dị ugbua, a ka na-enyocha ma ọ zọtara oche n'ụlọomeiwu ukwu na ntuliaka gara aga, ka ọ bụ na ọ zọtaghị, makana onye nchịkọta vootu na mpaghara ya kwuru na ọ manyere ya ka ọ kpọọ aha ha dịka onye meriri, n'ike.
Ngige chịrị Anambra mgbe o meriri ọkwa Gọvanọ n'okpuru PDP, n'afọ 2003 ruo 2006.
Ugbua ọ bụ Minista na-ahụ maka ọrụ na iwulite ngalaba ọrụ.
Godswill Akpabio chịrị Akwa Ibom steeti site n'afọ 2007 rue afọ 2015.
Ugbua ọ zọrọ ọkwa sinetọ n'okpuru APC.
Chịrị isi obodo Naịjirịa dịka Minista na-elekọta ya n'okpuru PDP.
Ugbua, ọ bụzị aka na-achị Kaduna steeti.
Ọ nọbu n'otu PDP dịka osote gọvanọ na-achị Kano steeti.
Ugbua, ọ na-achị steeti ahụ n'okpuru APC.
Audu Ogbeh bụbu onyeisioche otu PDP n'ala Naịjirịa niile mana ọ hapụrụ ọkwa ahụ gbalaga na APC.
Ọ bụzi Minista na-ahụ maka ọrụ ugbo n'ala Naịjirịa niile.
Ọ nọchịrị anya Akwa Ibom Saụt n'ụlọomeiwu ukwu site n'afọ 1999 rue afọ 2007.
O jizi ọkwa minista na-ahụ maka bọjetị na ịhazi ihe na Naịjirịa .
Ọ bụbu sinetọ na-anọchi anya Bayelsa West site n'afọ 2007 rue 2015 n'okpuru PDP.
Ugbua, o ji ọkwa minista na-ahụ maka ọrụ ugbo nke steeti.
Akwapụla Uche Nwosu ịzọ ọkwa gọvanọ na Satọde ?
Lee ka Inec Ebonyi, Imo nakwa Abia si eke nkwụcha maka ntuliaka ọkwa gọvanọ
Ndị omekome agbaala ụlọọrụ Inec ọkụ n'Akwa Ibom
Ụfọdụ steeti ndi Inec ekpebibeghị maka ntuliaka ha
Otu n'ihe tụrụ ụmụ Naijria n'anya na ntuliaka gọvanọ afọ 2019 e mere na nso nso bụ na  mpụtara ntuliaka e mere  n'ebe ụfọdụ dị dịka Inec siri kwupụta 'inconclusive' na Bekee.
Steeti ndị a bụ Adamawa, Kano, Sokoto, Bauchi nakwa Platu steeti.
Ihe ga-eme maọbụrụ na Rochas enwetaghị ike ọchịchị?
Ndị gbara PDP alụkwaghịm, lụọ APC
Kemgbe nke a mere  ya bụ okwu bụ 'inconclusive" bụzị okwu ndị mmadụ ji ekwu okwu, ebe ụfọdụ amaghị ihe ọ pụtara.
Onye ọnụ na-eru n'okwu bụ Ọkaiwu Ifeanyi Ulumma kọwara  na ntuliaka  ịdị "inconclusive" pụtara "ebe e mere ntuliaka a na-emerughị n'isi."
Kedụ mgbe a ga-asị na emerụghị ntuliaka n'isi?
Olisa Agbakoba bụ nnukwu ọkaiwu a ma ama na Naijiria kwuru na onye meriri abụghị naanị na o nwere vote kachasị, ọ ga emeri na imirikiti mpaghara dị icheiche ebe e mere ntulika aka ahụ.
Ihe ga-eme maọbụrụ na Rochas enwetaghị ike ọchịchị?
Ọ bụ onye gbahapụ PDP banye  APC ọ bụrụ onye nsọ?
Ụzọ abụọ ntuliaka nwere ike bụrụ ihe erughị n'isi dịka Agbakoba na Ulumma siri kwuo bụ:
1. Ọ bụrụ na ihe onye meriri ji ka onye o meriri ehighị nne, ọkachasị ma ọ bụrụ na vootu a kagburu dị nnukwu.
2. Ọ burụ na e nwere ọgbaghara, ebe ihe agaghị n'anya ya dịka ebe e nwere nsogbu izu igbe vootu
N'ihe mere n' Adamawa, Kano, Sokoto, Bauchi nakwa Platu steeti, Ulumma na Agbakọba rụtụrụ aka na ' Ọ dị ka ebe ndị PDP na-emeri ka a kpọpụtara dịka "inclonslusive."
Ulumma dụrụ Inec ọdụ si ha ha leruo anya ma nye onye ọbụla meriri mmeri ma ọ bụ onye APC, APGA maọbụ onye pati ọzọ, ha nye ya onye meriri."
Election Update: Nchịkọta ihe mere taa
Nigeria Elections 2019: Ị nwere ike ịga mkpọrọ ma i mee ihe ise ndi a ebe a na-atụ vootu
'Ugbu a ka Buhari kwuru okwu dịka onyeisiala'
Inec mezuru nkwa ya taa site n'igbajo ịnye Rochas Okorocha asambodo mmeri ya makana ha nwetara akụkọ na wakporo onye ụlọọrụ Inec.
Mana Okoroocha kwuru na Inec enweghị ikike ime nke a.
Akụkọ dị mkpa n'abalị a: Rochas ọ chọrọ ịzọ ọkwa onyeisiala na 2023?
Rochas esepụla Stella Udogu ọnụ n'ara
Onụ na-ekwuchitere ya n'ihe gbasara mgbaozi soshal midia bụ Ebere Nzewuji kwuru na ha mabeghị ihe ha ga-eme ugbua gbasara ya bụ mkpebi.
Mgbe a jụrụ ya ma Okorocha a ga-eje ụlọikpe ?  O kwuru na ọ mabeghị.
Onye ọ bụla meriri na ntuliaka na-enweteghị asambodo mmeri nke Inec na-enye agaghị aba n'oche eze ya dịka ọkaiwu Goddy Uwazurike si kọwara BBC.
Lekwa ihe nkiri ya ebe a.
Na nkọwa ya, asambodo mmeri ga-enye onye ahụ ikike ịbanye ebe o nwetere mmeri ịchị.
Inec: Nsogbu dị na mkpọghachị onye omeiwu
2019 Elections: 'Oshiomhole amaghị ọrụ ya' - Ọnụ na-ekwuru Rochas
Uwazuruike kwuru na onye ọbụla merịrị na ntụliaka na-enweteghị asambodo mmeri ya nwereike ịkpọpụ Inec ụlọikpe.
Uche Ekwuinife natara ikike mmeri dịka sinetọ ga-anọchite anya ndị Anambara sentralụ.
Ike Ekweremadu nwetere asambodo mmeri dịka onye ga-anọchite anya ndị si ọdịda anyanwụ Enugu n'ụlọomeiwu sineti.
Kamgbe emechara ntuliaka nke ọkwa sineti, Inec enyela onyeisiala Buhari na osote ya asambodo mmeri ma nyekwa ndị otu ụlọomeiwu ukwu nke ha.
Ndị nweterela asambodo mmeri ha
Akara twitter @BMB1_Official na-egosi ndị sinetọ meriri n'ugwu.
Inec ga-enye ndị otu ụlọomeiwu nta n'elekere abụọ nke ehihie taa bụ Maachi iri na abụọ.
Building collapse in Lagos: A zọpụtala mmadụ 40
Barcelona edulaala Lyon mmụọ, Liverpool kpọọ Bayern ntu n'isi
Inconclusive election: Ihe ọ masịrị ya rie nwetaranụ APC mmeri na mmeghari ntuliaka
Ihe ga-eme maọbụrụ na Rochas enwetaghị ike ọchịchị?
Ebe ụlọ elu ogogo anọ dara a daa
Ụmụaka si n'ụlọakwụkwọ dị na Legọs ka nwereike ịtọ n'ime ụvụrụ ụlọ ahụ
Dịka ụlọ dị na Legos nke Naịjirịa dachara ma gbuo ihe ruru mmadụ 11, nke gụnyere ọtụtụ ụmụakwụkwọ ụmụaka na-aga n'ụlọakwụkwọ dị n'elu elu ụlọ ahụ, anyị na-eleba anya n'ihe na-ebute ụdị mberede ndị a, karịsịa n'ụfọdụ mpaghara Afrịka.
Dịka nyocha ka na-aga n'ihu iji mata ihe butere ụlọ ahụ ịda, ndị injinịa gwara anyị ụfọdụ ihe nwereike ibute nke a.
3.  Ntọala na-esighi ike
I hiwe ntọala ziri ezi nwereike ị dị okeọnụ
Ha nwereike ifu ego ole a ga-eji rụọ ụlọ, ọkanmụta n'injinịa na-arụ ụlọ bụ Anthony Ede nke Mahadum Covenant dị n'Ọta, Naịjirịa kwuru nke a n'afọ 2016.
O kwuru na ihe abụọ a ga-eleba anya na ntọala ụlọ bụ ikikere aja siri na arọ ụlọ na ihe dị n'ime ya dị.
Na Legọs, juputara n'ala apịtị kwesiri ka e jiri ntọala siri ike rụọ ụlọ. Nke siri ike karịa ala n'onwe ya.
Mana o kwuru na ndị ọrụ ụlọ na-akpị aka n'ego ekwesiri iji arụ ntọala siri ike nke butere ọtụtụ ụlọ ji ada n'obodo ahụ.
Ọ bụnarị n'ala siri ike, ntọala ụlọ kwesiri i si ike maka ibu o nwereike ibu.
Ihe karịrị mmadụ 30 bụ ndị azọpụtara na ndụ dịka ụlọ dachara na Nyagatare dị na Rwanda n'afọ 2013.
2.  Akụrụngwa ndị eji arụ ụlọ anaghị esi ike nkeọma
Akụrụngwa na-esighi ike ibuli ibu ndị nọ n'ime ụlọ bụ ihe eji arụ ụlọ oge ụfọdụ, Hermogene Nsengimana si n'African Organisation for Standardisation kwuru n'afọ 2016 na otu ahụ zukọrọ iji mata ihe mere ọtụtụ ụlọ ji ada n'Afrịka.
Ụlọ dara ada gburu ihe ruru mmadụ 33 na Nairobi n'afọ 2016
O kwuru na ụfọdụ ndị ọrụ ngo na-ama ụma were ngwaọrụ adịgboroja rụọ ụlọ iji belata ego.
Ya mere ha na-eji igwe a ga-eji arụ otu ogogo ụlọ elu arụ ogogo ụlọ elu anọ.
O kwuru na ihe a bụ ihe ndị nyocha anaghị etinye anya na ya.
Ndị na-arụ ụlọ na-enwete ngwaọrụ dị mma mana ha amaghị  agwakọ ya dịka Maazi Ede si kọọwa.
Nke na-ebute kọnkịrị na-agaghị akwadoli ụlọ ahụ.
Ede bokwara ndị na-enwete orụ ngo ịrụ ụlọ ebubo maka ịkpọta ndị adigboroja ọnụ ego ha pere mpe karịa ndị ọrụ azụrụ nkeọma.
Ọ bụ ụdị agwa dịka ndị Inginịa abụọ bụ Henry Mwanaki Alinaitwe na Stephen Ekolu kọwara butere ụlọ dara na Uganda,
Ụlọ ahụ daranụ nwere ogogo ise ma bụrụkwa ụlọ oriri mgbe ọ dara gbuo mmadụ 11.
Ụlọ daralanụ na Naịjirịa kamgbe afọ 2012
Ihe ruru mmadụ narị otu iri itoolu na itoolu n'ụlọ anọ na Naịjirịa site n'afọ 2014 ruo afọ 2016 dịka ụlọọrụ "Nigerian Buliding and road research Institute".
2012: Ụlọ dara ada na Lagọs ruru iri atọ na atọ ebe nke dara n'Abuja dịka ụlọọrụ na-ahụ maka ụlọ obibi.
2013: Ụlọ iri na asaa dara na Lagos ebe iri abụọ dara n'Abuja.
2014: Ụlọ iri na atọ dara na Lagos ebe abụọ dara n'Abuja.
Ihe karịrị ụlọ iri ise na anọ dara ada n'afọ 2017 na Naịjirịa.
Ụlọ a dara n'ụbọchị Maachị iri na atọ mere ya nke atọ n'afọ 2019.
4. Ụlọ na-ebu ibu karịrị ya
Maazị Ede kwuru na ụlọ na-ada maọbụrụ na eboro ya nnukwu ibu.
O kwuru na nke a dịka obere nwa eboro nnukwu akpati na-agaghị ebuli ibu ahụ.
Ede kwuru na mgbe ụfọdụ ndị mmadụ rụọ ntọala ga-ebu otu ogo ụlọ, ha were ogo atọ maọbụ anọ tụkwasị ya.
O ji ụlọụka Synagogue nke TB Joshua bụ onye nchịkọta ya maa atụ na-ekwu na ihe mere ụfọdụ akụkụ ụlọụka ahụ ji daa bụ maka na e boro ibu karịrị ya.
Nke a  butere ọnwụ mmadụ otu narị.
5. Ndị Inginia kwesiri ịnwale ma ụlọ ahụ o siri ike.
Ede kwuru na ihe mere ndị inginịa na-enyocha ụlọ imata nke siri ike na nke ga-ada ada ji aghọ aghụghọ bụ maka nrụrụaka.
6.Ndị mmadụ na kachị ntị biri n'ụlọ na-achọ ịda ada
Kamgbe ụlọ a dara ọhụrụ na Lagos dachara, akụkọ pụtara n'akụkụ gọọmenti Lagos na-ekwu na adọrọ ndị bi n'ụlọ ahụ aka na ntị n'afọ 2017.
Mana agbanyeghi nke a ndị mmadụ ka na-ebi na ya.
Felicia Agubata bụ inginịa kwuru na ihe mere ndị mmadụ ji leghara iwu mmachi gọọmentị Lagọs nyere gbasara ụlọ a dara ọhụrụ bụ na ha ejighi ndị uweojii bịa dọọ ha aka na ntị.
Ka ụbọchị abụọ gachara ụlọ ahụ ji daa, ụlọọrụ LSBCA ebidola kụriwe ụlọ ndị dara nwalee ikwụsi ike.
Anọghị m n'ọnọdụ ọdị ndụ ọnwụ ka mma - El-Rufai
Arsenal na Rennes : Ndị mmadụ ji ogbo na ncha saa Iwobi ahụ
Uche Nwosu ọ ga-aga n'ụlọikpe?
Ihe ga-eme maọbụrụ na Rochas enwetaghị ike ọchịchị?
Akụkọ ndị dị mkpa taa:
New Zealand Shootings :Aka akparala Brenton Tarrant
A kpụpụrụ Brenton Tarrant, onye dị afọ 28, ụlọikpe ụbọchị Satode maka mwakpo a wakporo ụlọụka Alakụba abụọ na Nu Ziland
A kpụpụla Brenton Tarrant, onye a na-enyo enyo dika isi a hụrụ kwaba okpu na ihe ọdachi ịgbagbu mmadụ iri anọ na itoolu  nke mere n'ụlọụka Alakuba abụọ na mba Nu Ziland ụlọikpe.
Mba ụwa nọ n'anya mmiri dịka e ji egbe  gbagbuo mmadụ iri anọ (49) ma merụọ opekata mpe mmadụ iri abụọ n'ụlọụka Alakụba abụọ dị n'obodo ChristChurch dị  na mba Nu Ziland n'ụbọchị Fraide.
Otu onye ji egbe so na mkpakpa ahụ nke a na-enyo na ọ bụ Brenton Tarant gosiri onwe ya dịka ọ na-akwa mgbọ n'ime ụlọụka Alakụba.
Ndị ụlọọrụ soshal midia dịka Facebook,Twitter na Youtube agbaliala ị wepụ ihe onyonyo ahụ mana ndị mmadụ ka na-eke ya n'ebe dịa nille gụnyere na Whatsapp. na agbanyeghị na ndị uweojii dụụ ọdụ ka a kwụsị ikesa ya.
Onyeisi mba Nu Ziland bụ Jaccinda Arden katọrọ oke ọdachi mere n'ala ha  nke o kwuru na "ụbọchị jọkarịchara" nye mba ahụ.
Otu onye bu egbe nke kpọrọ onwe ya onye Australia aha ya bụ Brenton Tarrant gosiri onwe ya dịka ọ na-agbasasi egbe n'ụlọụka Alakụba Al Noor Mosque.
Mapụ ebe ọdachi ndí omekataraihepụụjọ
Ndị uweojii anwuchiela ya bụ nwoke dị ihe dịka afọ iri abụọ nakwa nwoke abụọ ọsọ na otu nwaanyị ma kpụpụ ha ụlọikpe maka ebubo igbu mmadụ.
Ndị uweojii dọkwara aka na nti ka  ndị mmadụ hapụ ebe okpukpere ụka Alakụba na mba ahụ ganye n'udo alọghachi.
Otu onye nọ ebe o mere gwara ụlọọrụ akụkọ New Zealand na ya hụrụ nwoke ahụ ka ọ gbara otu nwoke egbe n'obi.
"Anọ m na-eche, na-ekpe ekpere , Chineke mee ka mgbọ gwụ n'egbe nwoke a."
Ọ gba egbe ebe, ọ gba ebe o sị n'ọnụmara ụmụnwoke na-ekpe ekpere gaa fee na nke ụmụnwaanyị.
"Anụrụ m na otu nwaanyị na ndị ọ gbatara anwụọla."
Ụlọ elu ọzọ adaala n'Ibadan
Ụlọ elu ogogo atọ adaala a na-arụ ọhụrụ adaala na Molete dị n'Ibadan nke Oyo Steeti.
Dịka ọ dị ugbua a mabeghi mmadụ ole nke a metụtara dịka ndị ọrụ gbatagbata a bịabeghi n'ebe ahụ dịka @TopsyAshaolu siri kwuo n'akara twitter ya;
NEMA anabatala ndị Naịjirịa ọzọ esi mba Libya tụbata
Ndị Ụlọọrụ gbata gbata bụ NEMA n'ịchafụ a nabatala mmadụ dị otu narị na iri asaa na anọ bụ ụmụafọ Naịjirịa esi mba Libya tụbata.
Onye nchịkọta ụlọọrụ a na Legọs bụ Idris Muhammed kwuru na ọnụọgụgụ ndị a ga-eme ya mmadụ puku iri na abụọ, narị ise na iri asaa na anọ atụbatarala.
Onye ga-abụ ọkwụ ọtọ ekene eze n'Uefa Champịọns?
NLC katọrọ ka ntuliaka 2019 siri gaa
Otu jikoro ndị ọrụ bụ NLC n'aha ịchafụ akatọọla Inec maka etu ntuliaka 2019 siri gaa ma kpoo oku ka  ha hụ na mmegharị ntuliaka na steeti ụfọdụ nke e hiwere n'abali iri abụọ na atọ nke ọnwa Maach gara n'anya ya.
Ha na-ebo Okorocha ebubo na ọ chọrọ ka ọgọ ya bụ gọvano Imo steeti
Aka na-achị Imo steeti  bụ Rochas Okorocha ekwuola na Inec enweghị ikike ị nara ya ọkwa dịka onye a họpụtara  ga-anọchịte anya mpaghara Ọlụ n' Ụlọomeiwu Ukwu.
Okorocha, onye kwuru nke a oge ọ na agwa ndị ntaakụkọ okwu n'Abuja,ụbọchị Wenezde sịrị na ihe na-eme ya sị n'aka ndị na-akpa nkata iji hụ na ọnụ agaghị na-eru ya n'okwu ndọrọndọrọ ọchịchị.
Inec wọrọ asambodo mmeri e nyere ndị meriri azọmọkwa sinete ụbọchị Tọzde.
N'egwuregwuEintrachcht Franfurt (entrank frankfot) achụọla Inter Milan ọsọ ụkwụ ete aja n' Europa league dịka ha ji otu ọkpụ gbapụ ha were nweta ọnọdụ n'  agba nke abuọ tupu nke  ikpeazụ.
Nwunye onyeisiala bụ Aisha Buhari agaala ileta ndị merụrụ ahụ ka ụlọelu dara ma gbuo ndị mmadụ na Legọs, ụbọchị ole na ole gara aga.
O kperela ndị ọdachi a dakwasịrị ekpere.
Aisha kwuru sị na obi dị ya ụtọ ịhụ ka ndị ihe mere na-agbake, ma kelekwaa gọọmentị Legọs steeti maka ịgbata ọsọ enyemaka.
Cheta na ụlọelu ahụ dagidere ma ụmụakwụkwọ ma ndị na-ere ihe n'okpuru ya.
Ntuliaka Rivas tara isi ọkammụta
Ọnwụ Ferry Gberegbe bụ ihe ihe ọtụtụ kpụ n'ọnụ ugbua, dịka Gọvanọ Nyesom Wike gara mgbaru n'ụlọ ya.
Gọvanọ Nyesom Wike gara mgbaru n'ụlọ Gberegbe
Gberegbe rụrụ ọrụ dịka onye nnọchiteanya PDP n'okpuru ọchịchị Khana oge e mere ntuliaka ọkwa gọvanọ na Rivas steeti, hụrụ ọnwụ ya n'anya ka ọ gara ịrụ ọrụ e dinyere ya.
Site n'ihe onyonyo na-agagharị na soshal midia, egbe otu onye uweojii gbapụrụ, tụrụ Gberegbe bụ onye nkuzi na Rivers Poly dị na Bori n'afọ, mere ka e buga ya ụlọọgwụ ebe ọ nọ lakwuru chi ya.
N'akwụkwọ ozi si n'ụlọọrụ gọọmentị Rivas steeti, Gọvanọ Wike kwere nkwa ilekọta ezinaụlọ ya ka ọ gara mgbaru na be ya, ma kwuo na ọ ga-enye ha nde naịra abụọ (N2m) ka e ji zụọ ụmụ anọ Gberegbe hapụrụ, n'agụmakwụkwọ.
Ugboro atọ mgbọ egbe 'stray bullet' tụrụ ndị Nollywood
APC Rally: A gbara ndị ntaakụkọ abụọ egbe n'ọgbaghara dapụtara n'achụmnta vootu
Wike kwekwara nkwa iwuru ha ụlọ ma tinyekwa aka n'akwamozu ya.
Uche Secondus bụ onyeisioche PDP, dugara Wike mgbaru a, ma kwuo na ihe a tara isi Gberegbe, bụ makana "ndị uweojii na ndị agha abụrụla ndị ndọrọndọrọ ma bụrụkwa ndị na-arụ ihe ndị ndọrọndọro ziri ha".
Ka BBC kpọtụrụ Nnamdi Omoni bụ ọnụ na-ekwuchitere ndị uweojii na Rivas steeti, o kwuru na ha na-elebanye anya n'ihe niile gbasara ọgbaghara/ọgụ na mgba dapụtara na ntuliaka a.
Ndị mmadụ anwụọla n'IDP camp,
Dịka otu Norwegian Refugee Council si kwuo, mmadụ asatọ anwụọla ebe ihe ruru mmadụ puku iri na ise enweghizi ebe obibi dịka ọkụ nwatakịrị ji esi nri gbasara ma mụnye ọkụ n'ebe ndị gbara ọsọndụ na-anọ n'obodo Gajiram dị na Bọrọnu steeti.
Ajọ ifufe egbuola ihe ruru mmadụ iri abụọ na anọ ebe ihe ruru mmadụ iri anọ ka na-efu, na mba Zimbabwe.
Ajọ ifufe a akpọro Idai, malitere na mba Mozambique na mgbede Tọọzde gara aga, tupu ọ banye Zimbabwe ebe ọ na-ebu ma ụlọ, akwammiri nakwa okporoụzọ.
Otu egwu basketbọọlụ ụmụnwaanyị Naịjiria ga-ezute Rọshịa, Ajentina na Koriya, n'asọmpi iko mbaụwa ga-amalite n'ụbọchị iri atọ na otu nke ọnwa Ọgọst, na mba Chaịna.
Gbenga Daniel agbaala ndọrọndọrọ ọchịchị "arụkwaghịm",
Gbenga Daniela chịburu Ogun steeti ma bụrụkwa onyeisi ngalaba nhazi achụmnta vootu Atiku Abubakar na ntuliaka 2019, ekwuola na ọ ga-awụsa ọwa n'ihe banyere ndọrọndọrọ ọchịchị.
Gbenga Daniel chịrị Ogun steeti afọ asatọ, site n'afọ 2003 ruo afọ 2011
N'akwụkwọ ozi o kesara nke BBC nwetara, o kwuru site na bido n'ụbọchị 14 nke ọnwa Maachị, na ọ chọrọ igbado anya n'ọrụ ndị ọzọ na-abụghị ndọrondọro ọchịchị.
O kwuru na ọ chọrọ ikpọlite ngalaba o hibere maka nlekọta ndị mmadụ anya n'efu nke ọ kpọrọ "Gateway Front Foundation (GFF)", na ndụ.
Ndịagha so gbosaa ntuliaka Rivas steeti
'Komiti Inec hiwere ilebanye anya n'ọgbaghara so ntuliaka ọkwa gọvanọ e mere na Rivas steeti ewepụtala ozi ihe ha chopụtara were kwuo na ndị agha Naijiria na ndị agboro bụ ndị wakporo ebe a na-achịkọta mpụtara ntuliaka,majaa ndị ọrụ Inec ma gbosaa ọrụ ha.
Inec kwuru na ndịagha Naijiria so gbosaa ntuliaka e mere na Rivas steeti
Election 2019: Onye na-ata ndị APC ndị a amusu?
Onyeisi gbasa ozi Inec bụ Festus Okoye  kwuru n'ozi o wepụtara  na Fraide na komiti ahụ chọpụtara na e mela ntuliaka ọkwa gọvanọ na ụlọomeiwu nke steeti n' ọtụtụ n'ime ọdọ atụmvootu ma kpọpụta mpụtara ha tupu a kwụsị ihe niile gbasara ntuliaka na steeti ahụ.
Cheta na Inec kwụsịburu nchịkọta na mkpọpụta mpụtara ntuliaka ọkwa gọvanọ na ụlọomeiwu e mere na Rivas n'abali 10 nke ọnwa Maachi n'ihi akụkọ tigbu-zọgbuo, so ya bụ ntuliaka.
Okwui Enwezor efereela ụwa a aka
Okwui Enwezor, onye bụbu onyeisi, Haus Der Kunst, bụ ulọ nchekwa nka na mba Germany
Nwafọ Igbo bụ ọkaibe na idokwa ihe nka ama ama na mbauwa  bụ Okwui Enwezor ,onye Awkuzu, Anambara steeti anwụọla ụbọchị Fraide na mba Germany ka ọ rịachara ọrịa kansa afọ ole na ole.
Enwezor onye gbara afọ iri ise na ise tupu ọ nwụọ  bụbu onyeisi Haus Der Kunst bụ ulọ nchekwa nka na mba Germany.
Ụlọelu ọzọ adaala n'Ibadan,Oyo steeti
Ụlọelu nwere ogogo atọ a na-arụ arụ adala dagide dị na-arụ ọrụ na ya na Molete, Ibadan, Oyo steeti ụbọchị Fraide.
Nke a na-eme abali abụọ ụlọelu dachara na Legọs gbuo mmadụ iri abụọ ma merụọ ọtụtụ ahụ.
Ka ọ dị ugbua,  a zọpụtala mmadụ asaa n'ime ndị ụlọ ahụ dagidere dịka ndị nọ ebe ihe mere siri kwuo.
New Zealand Shootings: Aka akparala Brenton Tarrant
A kpụpụrụ Brenton Tarrant, onye dị afọ 28, ụlọikpe ụbọchị Satode maka mwakpo a wakporo ụlọụka Alakụba abụọ na Nu Ziland
A kpụpụla Brenton Tarrant, onye a na-enyo enyo dika isi a hụrụ kwaba okpu na ihe ọdachi ịgbagbu mmadụ iri anọ na itoolu  nke mere n'ụlọụka Alakuba abụọ na mba Nu Ziland ụlọikpe
New Zealand: Ndị ji egbe na ogbunigwe agbabuola  mmadụ 49
Akụkọ na-ekwu na mmadụ iri atọ na itoolu ndị merụrụ ahụ ka na-anata nleta n'ụlọọgwụ.
Fifa ga-amalite asompi Klọb mbaụwa n'afọ 2021
Fifa akwadola ka e nwee asọmpi otu egwuregwu iri abụọ na anọ nke ga-ebido ọnwa Juun, afọ 2021 n'agbanyeghị na Europrean league ekwuola na ha agaghị esonye n'asọmpi ahụ.
Gee akụkọ ndị a n'ebe a:
Ndị otu ụkọchukwu ụka Katọlik Naịjirịa enyela gọọmentị ndụmọdụ ka o binye aka "n'Electoral Law" ọhụrụ, na ọ bụ nke a ga-eme ka nsogbu kwụsị ịdapụta na ntuliaka.
Ha wepụtara ya bụ ozi ka ha mechara nzukọ "Lent", ma kpọkuo ndị niile dara ntuliaka na-achọ ịga ụlọikpe ka ha were usoro udo na-azọ ihe ha kpọrọ orubere ha oge niile.
Ụka katọlik amachiela ndị ụkọchukwu ịtinye ọnụ n'okwu gbasara ndọrọndọrọ ọchịchị
Nigeria Election 2019: Mbaka, Oyedepo na ụkọchukwu ndị ọzọ okwu ha na-adị ire
Ụka Katọliki n'Enugwu enweela Bishop abụọ
Otu ahụ kpọrọ onwe ha "Catholic Bishops Conference of Nigeria CBCN", gwara ndị niile nwetara mmeri na ntuliaka gara aga, ka ha gbakwasa ụkwụ n'inye ndị mmadụ ihe e ji enyere ndụ aka.
Ha kwuru na oge "lent" bụ mgbe ihe ọhụrụ ji amalite, wee gwa ndị ụka ka ha malite ibu ọnụ, kpee ekpere dị nkwadebe maka mbilite n'ọnwụ nke Kraịst.
Ozi ahụ bụ nke a gụpụtara n'ụka Katọliki niile na Naịjiria n'ụbọchị Maachị 17, 2019, iji mee mmemme ụka nke abụọ na Lent.
Ha kelere Bishop Ignatius Kaigama nọbu na Jos ma bụrụzịa onye ezigara Abuja dayọsis.
Otu PDP nakwa onye zọrọ ọkwa onyeisiala n'okpuru ha bụ Atiku Abubakar agaala ụlọikpe iji zọọ ọkwa nke ha kwenyere na ha meriri.
Ha gwara ụlọikpe pụrụiche gbasara ntuliaka ọkwa onyeisiala n'Abuja sị ha kagbuo ma megharịa ntuliaka nke ọkwa onyeisiala e mere n'ụbọchị iri abụọ na atọ nke ọnwa Febụwarị.
O ji ndị ọkaiwu ukwu ruru iri abụọ na ndị akaebe karịrị narị anọ awụchi n'ụlọikpe.
Dịka ọ dị ugbua ụlọikpe enyebeghi ha nzaghachị ma ọ bụ hiwe ụbọchị ikpe a ga-amalite.
Ike agwụla m ịchị unu!
Nke a bụ ọnọdụ onyeisiala mba Kazakhstan bụ Nursultan Nazarbayev nọ ugbua, ka ọ na-ekwuputa na ọ ga-akwụsị ịchị mba ahụ ka ọ chịchara ha afọ iri atọ.
Nazarbayev dị afọ 78 kwuru na Kassym-Jomart Tokayev, bụ onyeisi ụlọomeiwu ha, ga na-arụ ọrụ dịka onyeisiala ruo mgbe oge ọchịchị ya ga-agwụ n'ọnwa Epreelụ 2020.
Eze otiti n'otu Super Falcons bụ Asisat Oshoala, ekwuola na ihe ka ya mkpa ugbua bụ ịhụ na ọ gbakere ọfụma ma lọghachịta n'egwu ọ hụrụ n'anya.
O kwuru nke a maka akwara ọ dọrọ oge ya na ndị otu Barcelona ya na ndị Atletico Madrid zutere ụbọchị ụka.
Ndị agha Naịjirịa ekwuola na ọ bụ ihe ịtụrụ ha n'anya banyere ebubo Inec boro ha na ha so mebie ntuliaka ọkwa gọvanọ e mere na Rivas steeti.
N'ime akụkwọ ozi ha biputara, ha kwukwara na obi adịghị ha mma gbasara ebubo a n'agbanyeghi mbọ niile ha gbara iji nye Inec aka na ntuliaka ahụ.
Obodo Utrecht ebe ọdachi a mere
Ndị uweojii anwụchiela otu nwoke gbagburu mmadụ atọ ma merụọ mmadụ ise ndị ọzọ ahụ n'obodo Utrecht nke  mba Netherlands.
Amambeghi ihe ọ bụ n'uche mana e chere na Gokmen Tanis na ndị oyi ndụ egwu na-arụkọ ọrụ.
Otu bọọlụ Naịjirịa ndị obere ga-ebido ọzụzụ ha na mba Tunisia taa dịka ha na akwado ịzute mba Libya iji mara onye tozuru asọmpị iko mba Afrịka nke obere.
Akụkọ na-ewu ewu ugbua bụ na Atiku Abubakar nakwa otu PDP azọnyela ụkwụ n'ụlọikpe maka mpụtara ntuliaka ọkwa onyeisiala 2019.
N'ime ihe ndị ha rịọrọ ụlọịkpe, ha kwuru ka akagbuo ntuliaka ahụ ma megharịa ya ọzọ.
'Kagbuonu ma megharịa ntuliaka ọkwa onyeisiala' - Atiku
Ụlọikpe azabeghi ha iji kwu ụbọchị a ga-ebido ikpe a mana anyị chọrọ ịlebanye anya ndị zọtara ọchịchị n'aka ụlọikpe.
Otu ụlọikpe n'Enugwu kagburu mmeri Chris Ngige na ntuliaka emere n'afọ 2003 were nye Peter Obi ikike ọchịchị n'afọ 2006.
O meriri Ngige zọrọ ọkwa n'okpuru PDP ebe ọ zọrọ n'okpuru APGA.
Ọ bụ ụlọikpe pụrụiche n'ihe ntuliaka nyere Oshiomhole mmeri n'afọ 2008 mgbe ọ zọrọ ọkwa Gọvanọ n'okpuru AC.
O meriri Oserheimen Osunbor nke PDP iji zọta ya bụ ọkwa.
Rauf Aregbesola bụ aka chịbụru Ọsụn steeti zọtara ikike ọchịchị n'afọ 2007 mgbe ọ gara ụlọikpe ịgbagha mpụtara ntuliaka afọ ahụ.
Ụlọikpe ahụ kwukwara na Olagunsoye Oyinlola kwesiri ịpụ n'ụlọ gọọmentị ebe ọ nọ dịka gọvanọ.
Okwu Rotimi Amaechi pụrụiche n'ihi na ọ zọghị ọkwa na ntuliaka nke afọ 2007 chacha.
Ebe o si nweta mmeri bụ mgbe ọ gara ụlọikpe ịgbagha mpụtara ntuliaka imeụlọ nke otu ya bụ PDP mere iji họpụta onye ga-azọrọ ha ọkwa Gọvanọ.
Mmeri ya bụ ihe ịtụ anya diri ndị mmadụ.
Akụkọ ndị ọzọ ga-amasị gị
'Kagbuonu ma megharịa ntuliaka ọkwa onyeisiala' - Atiku
Ihe ị maghị maka nwoke Customs jụrụ ịnara akaazụ
Mbuze gbawara ụzọ n'Ụmụawụlụ, lee etu o si bido
Ụfọdụ ndị ụkọchukwu na Naịjirịa bụ ndị a na-ahụta dịka ndị "ma nke ha riri" ma a bịa n'ịta akụnaụba.
Ndị ụkọchukwu a, ganye ndị nke ụlọụka ha dị na mpaghara ọwụwa-anyanwụ, bụ ndị hibere ụlọụka nke ha, ma nwee ọtụtụ ndị na-abịa efe ofufe ebe ahụ.
Gịnị kpatara ndị Igbo ji agakarị ụlọụka ndị a?
Amụma ụgha isii wuru ewu na soshal midia
Mbaka, Oyedepo na ụkọchukwu ndị ọzọ okwu ha na-adị ire
Ọtụtụ ndị na-aga n'ụlọụka ha bụ ndị ọ ga-abụ a sị ha "wụlie elu" ha asị "kedụ ogo ị chọrọ ka anyị wụruo?"
Nke a kpatara ọtụtụ ndị mmadụ si eche na ndị a na-aga ụka ha anaghị ahụ ihe ọjọọ ọbụla n'ime ibunye ndị ụkọchukwu a ego ọbụla ha nwere ka ha na-ebi ndị ọma, ebe ha na-ata ahụhụ.
Lee ụfọdụ n'ime ndị ụkọchukwu ahụ na etu ha si wuo maka ịta akụ.
Onye a bụ onye amụma na-ewu ewu n'Aba, Abịa steeti maka ihe ọ na-eme n'ụlọụka ya bụ "Holy Ghost searchlight and deliverance ministry".
E ji onye na-ebibi mmụọ ọjọọ a kpọrọ "demon destroyer" mara ya.
Ọ bụ otu nwoke ma ka e si ata akụ n'ụzọ gụnyere ịzụ ụgbọala bụ "elelebe ejeghi ọrụ", dịka ndị ụlọụka ya tinyere na soshal midia, nke ọ zụrụ ọhụrụ n'ọnwa Maachị a mere ya Hummer Limousine stretch nke atọ ọ na-azụta.
2) Onye amụma Chukwuemeka Ohanaemere:
Onye amụma a ama dịka Odumejeje, bụ onye hibere ụlọụka ọ kpọrọ "Mountain Of Holy Ghost Intervention And Deliverance Ministry", dị n'Ọnicha, Anambara steeti.
Ọ bụ otu onye ndị mmadụ na-akpụkarị n'ọnụ na mpaghara ọwụwa-anyanwụ maka etu o si agbasa aka n'ihe banyere akụnaụba.
Ụfọdụ oge ka a hụrụ ya ebe ọ na-abọnye ego n'elu ọdọmmiri, oge ọzọ ka a hụrụ ya ebe ọ na-abọ otu onye Nollywood ego.
3) Onye amụma Ebelenna Chukwu
Ebelenna bụ onye ọzọ na-ewu ewu n'ala Ọnịcha, Anambara steeti.
Ọ bụ onye hibere ụlọụka a ma dịka "Jehovah The Mightier Than All Prophetic Church".
A hụla ya n'ihe nkiri ebe ọ nọ na-efe nnukwu ego ka otu onye ụlọụka ya na-agba nkwụ.
N'ihe onyonyo ahụ, otu onye bu akpati ego na-esogharị ya ka ọ na-abọ ya bụ ego.
Ndịọrụ Nigeria na-esi ọnwụ na ụgwọ opekatampe ga-abụlrịrị N30,000
Ọ bu eziokwu na ọtụtụ ndị ọrụ na-amali elu maka mkpebi Sineti nyere gbasara ụgwọ opekatampe
Ha kwekọrịtara na ọ bụ puku naira iri atọ mana ajụjụ ndị ozọ na-ajụ bụ kedụ steeti ga-ebuzo malite ya bụ atụmaatụ?
Etu ọdị ugbua, kọmishọna mgbasa ozi n'Anambra steeti bụ Don Adinuba kwuru na kamgbe ka steeti ahụ kpebiri na ha ga-akwụ ya bụ ụgwọ ọhụrụ
Adinuba a gwaghị BBC Igbo mgbe ha ga-amalite mana o kwuru na steeti ahụ nwereike ịbụ nke mbụ ga-akwụ ya bụ ụgwọ.
'Anambara Steeti ga-akwụ ụgwọ ọnwa opekatampe'
'Anyi agaghị akwụlị ego opekatampe ndị ọrụ'
Gọọmenti Imo steeti  site n'ọnụ onye na-ahụ maka mgbasa ozi soshal midia Rochas Okorocha  kwuru na ha enwebeghị ihe ha nwere ikwu maka mgbe ha ga-amalite kwụwa ụgwọ a.
Etu a ka ọ dịkwa n'akụkụ gọọmenti nke Abia steeti.
Kọmishọna mgbasa ozi n'Ebonyi steeti ebughị ekwenti ya mgbe BBC Igbo kpọrọ ka ha mata ebe ha kwụ na mmalite ya bụ atụmaatụ.
Gọọmenti Enugu steeti site ọnụ kọmishọna mgbasa ozi ya kwuru na ha di njikere ikwụ ụgwọ ọnwa ọhụrụ a ma onyeisiala binyecha aka n'akwụkwọ gbasara mkpebi sineti.
Ihe i kwesiri ịma maka ọgwụ eji egbu ahịhịa n'ugbo
Di na nwunye si Anambra gachara agbamakwụkwọ kubie - Uweojii
Lee Gọvanọ ndị nwetara ikike ọchịchị n'aka ụlọikpe
Ndị uweojii na mba Kenya anwụchiela mmadụ isii n'ime ụlọakụ Barclays maka ego abụghị ezigbo ya.
Onyeisi ndị na-eme nyocha kwuru nke a site n'akara Twitter ma kwuo na ọ bụ n'ime ụlọakụ ahụ ka achọtara ego adigboroja ahụ.
Gọvanọ Willie Obiano nọ n'agba nke abụọ ya dịka onye mbụ na'Anambra Steeti
Ndị Anambra steeti ga na-enwe onwe ha n'ọṅụ ugbua gbasara ụgwọ opekatampe ọhụrụ.
Ha gwara BBC Igbo na ha ga-abụ ndị mbụ ga-akwụ ụgwọ opekatampe ọhụrụ bụ puku naịra iri atọ.
Ejighị 'Incident Form' ga-akwụsị nrụrụaka na-aga na ntuliaka
Akụkọ na-ekwu na Inec ekpegharịala iwu otu ụlọikpe n'Abuja nyere iji kwụsị ngụkọ vootu a na-eme na Bauchi steeti.
Ngụkọ a na-agụkọ bụ nke ntuliaka ọkwa gọvanọ nke e mere na satode abụo gara aga.
Ndị obodo Acipayam na mba Turkey ga-achị obi ha n'aka ugbua n'ihi ala ọma jiji mere n'obodo ahụ.
Mmadụ atọ merụrụ ahụ n'ihe a ebe ụfọdụ ụlọ obibi dara ada.
Amabeghi ma o nwere onye nwụrụ ebe ahụ.
Otu "Super Eagles" nke Naijirịa ebidola ọzụzụ ha ta n'ọgbọ egwuregwu Stephen Keshi nke  dị n'Asaba
ebe otu obere nke akpọrọ "Dream Team" na mba Libya na-achịpụ ya iji zọta ọnọdụ n'asọmpị iko mba Afịrịka.
Mana ndị Libya mechara merie ndị "Dream Team".
Akụko BBC Igbo na nkeji
Atiku sị na ya meriri Buhari
Atiku Abubakar nke PDP ekwuola na nchọpụta ya mere na ikwe kọmpụta ndị Inec gosiri na ya ji ihe karịrị otu puku vootu merie Muhammadu Buharị na ndọrọndọrọ onyeisiala e mere n'ọnwa Febuwarị.
Nke a dị n'akwụkwọ Atiku gbara Inec, APC na Muhammadu Buhari bụ n'ụlọikpe ndọrọndọrọ ọchịchị nke ndị isiala dị n'Abuja.
Obino na-eche echiche ịmachi ahịa mbughari
Gọvanọ Willie Obiano nọ n'agba nke abụọ ya dịka onye mbụ na'Anambra Steeti
Gọvanọ Willie Obialo ekwela nkwa na gọmenti ya ga-akwu ụgwọ ụlọọgwu ndị meruru ahụ na ihe mberede okporo ụzọ n'Umuchu bụ ebe trailer ọzọ dabara n'ụlọ ahịa ndị mmadụ ma meruo ọtụtụ ndị ahịa mbugharị ahụ.
Obialọ kwuru nke a mgbe ọ gara ịleta ndị ya bụ ọdachị dagidere bụ ebe ọ nọ rutu aka ịmachi ahịa mbugharị na steeti ahụ.
Ihe mberede a mere n'otu ụbọchị nke mere Ọnịcha mere bụ ụbọchị iri na atọ nke ọnwa Maachị afọ 2019.
Iji ọgwụ agbagbu ahịa n'ubi
Ọrụụbi ebidowela ọtuụtụ ebe n'alaigbo
Ngwa elenụ anya o, Ụlọikpe na San Fransico, US, achọpụtala na ụmụ ọgwu a eji egbụ ahịhịa n'ụgbọ so ebute ọrịa Kansa ebe otu ndị na-arụpụta ya bụ ọgwụ, bụ Bayer  na-agọ ụkwụ na aka.
Ndị ọrụubi, ọma akwa asahụ mara onwe ya o.
Ụmụ Naịjirịa asọmmpị na-adị mma arịọla otu Super Eagles ka ha tinye uchu na asọmmpị ha na ndị Seychelles, agbanyeghị na ha agaferela na otu ha dị ka ndị ga-eso zọọ iko mba Africa na bịanụ.
Ndị niile atụrụ anya ga-eso gbaa sọọ ya bụ mpị ezuola na ọgbọ egwuruegwu dị n'Asaba.
Gee nkeji anyi ebe a
Ụkọchukwu ndị 'na-eti eti' n'ọwụwa-anyanwụ
Kagbuonu ma megharịa ntuliaka ọkwa onyeisiala - Atiku
Senate President: Onye Igbo o nwere ike ịbụ onyeisi Sịnetị?
A ga-akpọnụ nke a arụ ka arụ bikonu?
Bishop na-achịkọta ndị ụka Katọlik n'Enugu ekwuola ka ndị ntọrị si tọrọ ụkọchukwu Clement Ugwu, naa ndị be ya ego ruru nde naira iri abụọ ma wekọrọ ego niile dị na ATM ya tupu ha egbuo ya.
Gere ihe ndị ọzọ o kwuru mgbe a na-eli ya.
Ụmụnwaanyị tọgbọrọ n'ihu ụlọụka na-eru uju
Ụmụnwaanyị ụlọụka St Marks Katọlik dị n'Obunofia Ndịụnọ jị nnukwu iru uju na ịkwa akwa na ekwuputa na obi agbawaala ha na ogbugbu ndị ntọrị gburu fada parish ha bụ Clement Ugwu.
BBC rutere na ya bụ Parish wee hụ ụmụ nwaanyị juputara ebe ahụ na ebe akwa.
Gbanweenụ "Electoral Law" na Naịjiria - Ndị ụkọchukwu Katọlik
Ha kọwara na Fada Clement ahụ egburu bụ nwoke nwere obi ọma ma na atụ egwu Chineke.
Josephine Ozommadu, mabel Ude na ụmụ nwaanyị ndị parish ahụ tọgbọrọ n'ihu grotto Virgin Maria ebe ha nọ na ekpe ekpere maka ezumike mkpụrụ obi fada Clement.
Ọtụtụ ụmụ nwoke ndị Parish council, ndị Nna na ụmụ okorobịa gbakọrọ ebe ahụ ekweghị agwa anyị okwu n'ihe onyonyo makana iwe na ọnụm Juru ha obi.
Ndị ntọ tọrọ Fada Clement Ugwu na be ya.
Ya bụ ụlọ Fada ebe ndị omekaome bịara tọrọ ya dị n'akụkụ ụlọ uka St marks parish Obunofịa ndị ụlọ.
Ndị ntọ wekọrọ ego niile dị na 'ATM' Fada Clement ma gbuo ya - Bishop Onaga
Ụzụ akwa na iru uju na-ada ugbua n'Enugwu katọlik diocese n'ihi na ụkọchukwu Fr. Clement Ugwu bụ onye ndị ntọrị tọrọ ka mgbe otu izu ụka abụrụla onye nwụrụ anwụ.Bishop Callistus Onaga ji nnukwu iru uju were kaa ụka ozu ikpeazu tata tupu adọnye ozu Clement Ugwu n'ala n'ogige ebe a na-eli ndị Fada na Holyghost Cathedral Enugwu.
Gbanweenụ "Electoral Law" na Naịjiria - Ndị ụkọchukwu Katọlik
Ụlọuka Katọlik adagbuola nwata na Delta steeti
Bishop Onaga kọwara na ya bụ njinji jiri n'ụlọ Fr. Clement na Obinifia Ndịuno ebe ndị omekaome bịara gbaa ya egbe wee tọrọ ya, ha bukwaziri ụgbọ ala ya na ọtụtụ ihe ndị ọzọ.
Onaga kwara arịrị na ka mgbe otu Izu ụka ahụ, na ha na ayọ ndị uwe ojii ka ha chọpụta ebe fada nọ, ma kwaa arịrị na ndị ohi ahụ jị ATM cadi fada na adọrọ ego ya.
Ọ gwara BBC na ọ bụ n'ụtụtụ a ka a hụrụ ozu ya rerichara ereri n'ime ọhịa were kwuo na ka ozu di gosiri na ọnwụọla kemgbe ụbọchị ahụ ha gbara ya egbe.
Ndị ntọ ahụ were gaa n'ihu na asị ndị ụka na umu nne fada Clement nye ha ego tupu ahapụ ya.
Otu ezigbo enyi ya nwoke bụ Steven Okwudiri kwuru na ọ bụ ndị na-aga ugbo ziri ozi na onwere ozu dọrọ n'ọhịa mgbe ha ruru ebe ahụ ọbụrụzịa ozu Fada Clement.
Ndị ụkọchukwu ibe ya Fr. Benjamin Achi na Pascal Ekediegwu kwuru na obi adịghị ha mma makana ndị ụkọchukwụ dịzị ndị ntọrị ka nwa atụrụ eji chụọ aja nke na ha na-atọkarịzị ha.
Ha nyere ndị gburu Fada Clement Ugwu ndụmọdụ ka ha chegharịa na njọ ha tupu ha anwụọ n'ime ya.
Ụkọchukwu kwuru okwu chukwu na ụka ozu ahụ bụ Fr Theo Ndulue kwuru na nke a bụ ụkọchukwu nke atọ a na-eli n'Enugwu katoliki diocese na 2019.
Kedụ steeti dị n'ọwụwa anyanwụ kwuwarala N30,000?
Ihe i kwesiri ịma maka ọgwụ eji egbu ahịhịa n'ugbo
'Ọ bụrụgodi na gọọmenti etiti chọrọ ire Trade fair, ndị Igbo ga-egonwu ya'
Gboyega Oyetola na Ademola Adeleke zọkọra ọkwa gọvanọ Osun n'afọ 2018
Ademola Adeleke zọrọ ọkwa gọvanọ Osun n'afọ 2018
Ụlọikpe pụrụ iche e hiwere maka ntuliaka nke kwara ọnọdụ n'Abuja Ekwouola na ọ bụ Ademola Adeleke onye fere ọkọlọtọ pati PDP nwere mmeri na ntuliaka Osun steeti e mere n'afọ 2018.
Adeleke  na PDP gbara akwụkwọ rịọ ụlọikpe ahụ ka ha kpọpụta ya dịka onye meriri na ntuliaka e mere n'ọsụn steeti dịka one onye nwetara vootu kachasị na ntuliaka ahụ.
Mana Oyetola na pati ya tinyere akwụkwọ na-ekwu na mkpesa Adeleke achịtaghị aja ma kwukwa na ụlọikpe ahụ emeghị ikike ịnụ ikpe ahụ.
Gboyega Oyetola na Ademola Adeleke zọkọra ọkwa gọvanọ Osun n'afọ 2019
Mana ka ọ dị ugbua, ụlọikpe a kpọpụtala ya dịka onye meriri ma gwa Inec ka ha napụta Gboyega Adeleke nke APC asambodo mmeri e nyeburu ya.
Otiegwu Davido ekelela ndị Osun steeti maka mkpebi ụlọikpe n'okwu nwanne nna ya bụ Adeleke.
Davido onye kwupụtara nke a na igwe Twitter yakwuru n'asụsụ Yoroba nakwa bekee' 'Ihe abịala! Ekelee kele ndị Osun steeti."
BBC agbarụọla ihu na mwakpo ndị ọrụ ya
Toyosi Ogunseye bụ onyeisi nke mbụ Ọdịda Anyanwụ mba Afrịka nke nta akụkọ BBC
BBC agbarụọla ihu na mwakpo awakporo ndị ọrụ ya abụọ n'oge ntulaiaka a gara aga ma dọọ aka na ntị na onye ọbụla mere nke a ga-echere ha aka mgba.
Onyeisi ụlọọrụ ha na mpaghara West Africa bụ Toyosi Ogunseye kwuru na BBC e meela mkpesa n'aka ụweojii banyere nke a.
N'ụbọchị iri abụọ na asaa n'ọnwa Febụwarị nwaanyị uweojii na mmadụ abụọ ọzọ wakporo onye ntaakụkọ BBC bụ Dooshima Abu n'oge ọ na-arụ ọrụ n'ihu ụlọ gọọmentị ndị Benue Steeti. Ọzọ bụrụ n'ụbọchị itoolu nke ọnwa Maachị onye BBC ọzọ bụ Ajoke Ulohotse, ka otu onye ndọrọ ndọrọ akpọrọ Segun Adewale n'ụzọ si Legọs gawa Abeokuta dịka ọ nọ n'ọrụ ntuliaka.
Ndị otu PDP na ndị patị ndị ọzọ nọ n' ụlọ nta omeiwu na-esi ọwụ ka emegharia usoro ntuliaka ọchịchị na Naịjirịa
Inec ekwupụtala echi bụ Satọde dịka ụbọchị  ha ga- emegharị ntuliaka fọrọ afọ n'ebe ndị enwere ọgbaaghara n'ihe karịri steeti iri na isii na Naịjirịa.
Kọmishọna mgbasa ozi Inec bụ Festus Okoye kwuru nke a mgbe ọ gwara ndị ntaakụkọ okwu n'Abuja, ma kwuo na aga-amalite ịgụ vootu na Rivas steeti n'abalị atọ ọnwa Eprelu.
Ndị uweojii na-enyọ na ha bụ ntọ na-akpa mkpamkpa n'Enugwu steeti
Ndị uweojii kwuru na ha anwụchiela ndị  ntọrị asaa na-akpa ike n'Enugwu.
Mana ha ka na-achọ ndị nke gburu ụkọchukwu bụ Fada Clement Ugwu.
Nkewa akarịala na Naịjirịa - Obasanjo
Onye bụbu onyeisiala Naịjirịa bụ Olusegun Obasanjo etile mkpu na nkewa dị na Naịjirịa ugbua a karịa nke dị n'oge agha.
O tiri mkpu a n'Abeokuta ụbọchị bụ Tọzde n'ọgbakọ ndị isi ụlọakụ na ndị ọrụ nyocha akụnaụba bụ Association of Chief Audit Executives of Banks in Nigeria na bekee mere.
Onyeisiala mba Amerika bụ Donlad Trump ekwuola na oge eruola mgbe a ga-anabta Golan Heights dịka ala mba Izrel.
Ala ahụ bụ nke Izrel napụtara Sirịa mgbe ha lụrụ agha n'afọ 1967 ka nọ n'isiokwu kemgbe ahụ.
Ebe mba Sirịa akatọọla okwu a Donald Trump ma kpọọ ya okwu na-abaghị uru ma ncha.
Nyocha ụgbọelu Boeing 737 max
Ụgbọala ahụ kpọkasịrị ka ọ bere oge o ji felie elu gafere
Nyocha ka na-aga n'ihu n'ihe kpatara ụgbọelu Etiopịa Beeing 737 max jiri kpọkasịa.
Ụlọọrụ FAA na mba Amerịka wepụtara ozi na a ga-akụziri ndị ọkwọ ụgbọelu teknụzụ eji ọkwa ụgbọelu ahụ n'ọwa Epurel.
Mana ndị ụlọọrụ ụgbọelu Etiopịa kwuru na ndị ọkwọ ụgbọelu ha niile a natala ọzụzụ teknụzụ a tupu akụkọ ahụ na-apụta.
Onyeisi otu egwu bọọlụ Seychelles bú Gavin Jeanne ekwuola na asọmpi ha na ndị Super Eagles nke Naịjirịa taa bụ Fraide ga-adị ka ebe e ji eze eti akị.
Super Eagles ga-ezute Seychelles n'ọgbọ egwuregwu Stephen Keshi dị n'Asaba Delta Steeti n'asọmpi ikpeazụ itozuoke n'Iko mba Afrịka.
Ugo Naịjirịa ji eje mba akparala ọkụkọ ndị Sychelles ma dọrie ya n'asọmpị ikpeazụ eji etozu oke n'Iko mba Afrịka.
Super Eagles nwetere goolu mbụ ha bụ penariti site n'aka ọgba n'ihu bụ Idion Ighalo na nkeji iri atọ na ise.
Man City agwọọla Chelsea ka abacha
Rennes ejirila Arsenal chụọ aja ndị mmụọ
N'atụfughị oge n'ihe dịka nkeji iri anọ na otu ndị Seychelles mere ka ha bụ dimkpa ma saa goolu ahụ site n'aka Roddy Melanie.
Otu egwu bọọlụ abụọ ndị a nọ n'ogogo a rue ngwụcha ọkara mbụ asọmpi ahụ.
Dịka ọkara nke abụọ malitere na nkeji iri ise na otu, ugo Naịjirịa wee felie ma wụnye goolu ọzọ nke Henry Onyekwuru ji isi nye
Ụwa niile ahụla ọtọ Man Utd taa
N'iji gosizie mba Seychelles nkarị Moses Simon mezuru ya ọkpụ goolu atọ chara acha asatara naanị otu.
Mmeri a mere Naịjirịa ji gbaa ndị mbụ n'otu ha n'itozu oke asọmpi Iko mba Afrịka.
Ebe Seychelles buru klassị n'isi dịka ha enweteghi otu mmeri n'agba ntozuoke a niile.
Onye ọbụla gburu Fada Clement Ugwu bụ onye abụrụ ọnụ - Ụmụnwaanyi
Osun Election: Ụlọikpe enyela Adeleke mmeri
Ihe mberede ataala isi mmadụ 60 na Ghana
Ụmụokorobịa asaa aka ọrụ ha bụ ịtọrọ ndị mmadụ ma napụ ndị nwe ha nde kwụrụ nde ego amaala n'ọnya ndị uweojii n'Enugwu.
Kọmishọna ndị uweojii n'Enugwu bụ Suleiman Balarabe kọwaara ndị ntaaakụkọ na ndị ọrụ ya na-achụ ndị isi aba okpu ahụ kemgbe tupu ha anwụchie ha ụnyaahụ.
Bishop ndị ụka Anglịkan na mpaghara ọdịda anyanwụ Legọs bụ James Olushola Odedeji akatọọla ọnwụ Fr. Clement Ugwu.
O kwuru na ọ bụ ihe ọjọọ nke mere na ndị ụka kristi enweghizi olileanya na nchekwa ala Naịjirịa.
Onye ọbụla gburu Fada Clement Ugwu bụ onye abụrụ ọnụ - Ụmụnwaanyi
Ndị ntọ asaala asịsa n'Enugwu
O kwuru nke a mgbe ọ gara ụka mmamma a tụrụ maka ụkọchukwu  nọ n'okpuru ya nwunye ya gbalahụrụ ọnwụ site n'ihe mberede ụgbọala.
Ụkọchukwu Umeh biara ịtụ mmamma maka etu chukwu si napụta ndị be ya n'aka ọnwụ.
O kwukwara na ọ dị mwute na o nweghi ihe ndị ọchịchị na-eme gbasara oke mwakpo, ntọrọ nakwa ohi na-arị ibe ya elu na Naịjirịa.
"Ndị ụkọchukwu dị ka ndị ọrụ enyemaka, ha ekwesighi ịgabiga ụdịrị ihe ọjọọ a" ka ọ gwara BBC Igbo.
Cheta na ndị ntọ gburu Clement Ugwu n'Enugwu n'agbanyeghi na ezinaụlọ ya na-akwụ ego mgbapụta ha sị ha kwụọ.
Akụko ndị ọzọ ga-amasị gị
'Anyị amabeghi onye gburu onye nkuzi mahadum'
Mkpamkpa Iba Lasa ataala isi mmadụ anọ
Aisha Ibrahim na nwaanyị onye uweojii
Aisha Ibrahim na onye uweojii makọrọ onwe ha dịka azọpụtachara ya n'aka ndị ntọrị
Nwa nwaanyị gbara afọ ise bụ Aisha Ibrahim bụ onye ndị ntọ tọọrọ na Warri apụtala ihe na Lafia.
Ndị ntọrị tọọrọ Aisha Ibrahim n'Ibudu 1 dị na Warri Delta Steeti n'abalị iri na isii ọnwa Maachị.
Onye ọbụla gburu Fada Clement Ugwu bụ onye abụrụ ọnụ - Ụmụnwaanyi
Kedụ ihe na-etiri ndị ntọọ egwu ha na-agba?
Ebe ndị uweojii zọpụtara ya n'aka ndị ntọrị a na Bukan-Kwatu dị na Lafia, Kaduna Steeti na enweghị ọkọ ọbụla kọrọ ya.
Ha nyefere Aisha n'aka nna ya bụ Ibrahim Abdulmalik n'isi ụlọọrụ ndị uweojii dị n'Abuja n'abalị iri abụọ nke ọnwa Maachị.
Abdulmalik kelere Chineke ma tokwa ndị uweojii n'ọrụ ọma ha rụrụ isochi okwu ntọọrọ nwa ya azụ n'egbughi oge ọbụla.
#Market Match: Onye akpala nwaanyị aka n'ahịa
Ndị uweojii sị na ndị ha nwuchiri gụnyere Abdullahi Abubakar dị afọ iri atọ na nne ya bụ Jummai Salihu dị afọ iri isii na abụọ bụ ndị si na n'obodo Bukan-Kwatu dị na Lafia Kaduna Steeti.
Ọ bụ Abdullahi tọọrọ nwata ahụ si Warri, Delta Steeti gawa Lafia, Kaduna Steeti, ma kpọgara nne ya bụ onye zoro nwata ahụ.
Abdullahi kpọrọ nne na nna Aisha n'ekwentị ka ha kwụọ ụgwọ n'isi nwa ha bụ Aisha tupu aka ndị uweojii akpara ha.
Ndị ntọ asaala asịsa n'Enugwu
Ndị uweojii ka na-achọ onye a kpọrọ Inusah Ibrahim dị afọ iri ise na asatọ bi na Warri bụ onye so ha kpaa nkata.
Mana onyeisi ndị uweojii bụ M.A Adamu adọọla nne na nna aka na ntị ka kpachara n'ebe ụmụ ha nọ n'ihi akụkọ ntọ, mwakpo na ndị ọzọ.
Ndị ụka Kristi enweghi olileanya na nchekwa Naịjirịa - Bishop Odedeji
Ndị uweojii anwụchiela mmadụ atọ gbara nwaanyị ọtọ
Kọmiti Muhammadu Buhari kpokobara gbasara ilebanye anya n'ụgwọ opekatampe enyela ya nchọpụta ha taa n'Abuja.
Onyeisiala Muhammadu Buhari si n'akara Twitter ya kwuo na ihe gbasara ụgwọ opekatampe dị ya mkpa.
Anyị ekwetala ịkwụ N27,000 dịka ụgwọ opekatampe - Ndị Gọvanọ
Ihe ndị ọzọ o kwuru bụ na a na-eche ndi ụlọomeiwu ka ha nye iwu gbasara usoro ụgwọ opekatampe ọhụrụ.
Onye na-azọ ọkwa osote Govano n'okpuru otu AAC na Rivas steeti bụ Bomba Yeeh agbahapụla otu ya.
O kwuru na ọ bụ n'ihi etu Chibuike Amaechi bụ minista na-ahụ maka njem siri zọkọrọ ihe niile gbasara ya bụ pati.
'Aka m adịghị na ọgbaaghara dara na Rivers'
Cheta na Amaechi pụtara ikwado otu AAC na ntuliaka ọkwa Gọvanọ nke e mere na steeti ahụ n'ụbọchị 9 nke ọnwa Maachị.
Gọọmentị Legọs dọrọ ndị mmadụ aka na natị ọ kachasị ndị bi n'ụlọ ndị a na-akwado ị kwatu sị ha gaa chọọ ebe ọzọ biri.
Arịrịọ a na-abịa dịka ụlọ ọzọ dara na Legos Island n'ụbọchị nke ga-eme ya ụlọ atọ n'ime izuụka abụọ.
O nweghi onye merụrụ ahụ maọbụ nwụọ n'ọdachi nke atọ a.
Ndị otu AA: Peter Igwe, Ikenna Okata, Ifeanyi Opara, Donatus Obiakor, Augustine Anyanwu, Endy Nwanyanwu, Ifeanyi Ejim. Ifeanyi Okponwa nakwa Ekemezie.
Haa niile bụ ndị isi okpuru ọchịchị itoolu nke otu Action Alliance machiri maka mmegide iwu na ọchịchị ya bụ Pati.
Ngalaba ahụike na mba Kongo ekwuola na ihe karịrị mmadụ otu puku enwetala ọrịa Ebola ọhụrụ ebe ihe karịrị mmadụ narị isii anwụọla site n'ọrịa a.
Ha kwuru na mwakpo a na-eme ụlọ ọgwụgwọ dị icheiche so n'ihe na-eme ka ọnụọgụgụ ndị nwere Ebola na-arị elu.
Naịjirịa emeriela mba Libya dịka ha kwatara ya taa n'ọgbọ egwuregwu Stephen Keshi n'Asaba.
Ha ji ọkpụ goolu anọ asataghị otu dọkaa neeti ndị mba Libya.
Victor Osimhen nke aha ya na-ewu na soshal midia bụ onye nyere goolu mbụ.
Akụko BBC Igbo na nkeji
Ndị ọnụ na-eru n'okwu gara hụ Nnia Nwodo
Nnia Nwodo onyendu Ohaneze Ndigbo
Ndị ọnụ na-erU n'okwu n'Alaigbo ebugarala onyeisi Ohaneze Ndigbo bụ Nnia Nwodo ụkpa ekele maka ịkwụsịke ya na atụmatụ Ihazịgharị Naijiria n'agbanyeghị mgba okpuru na ọnwụnwa so ntuliaka 2019.
Ndị mere njem a n'ịzụụka a garanụ gụnyere Achike Udenwa, Okwesilieze Nwodo, Azu Agboti, Onyema Ugochukwu , Dubem Onyia nakwa A.B.C. Nwosu bụ ndị kwuru na Ndịgbo mere ka a tụrụ anya na ya bụ ntuliaka.
Cheta na Nnia Nwodo n'ozi keleburu Ndigbo maka ndị ha họpụtara na ntuliaka ọkwa gọvanọ na ndị ụlọomeiwu nke steeti n'Ọwụwa Anyanwụ were sị na ndị a họpụtara bụ ndị ga-akwadọ nhazigharị Naijiria.
N'ozi o wepụtara , Nwodo sịrị , "Asị m ka ha were ohere kelekwa ụnụ ọzọ maka  pụta na nhọpụta  a họpụtara  maka ndị ga-ejere anyị ọkwa gọvanọ na na ụlọomeiwu na steeti dị iche iche.
"Ihe juru m afọ na nhọpụta  ụnụ mere bụ ndị ụmụ họpụtara ndị anyị mara na ha ga-akwado Ohaneze gbasara nhazighari Naijiria, ụnụ mere ka anyị siri were kwuo."
Nwodo onye rịọrọ ndị Igbonọ obodo oyibo na ndị jiegoakpataego(businessmen) ka ha bịa  jịkọ aka mepee Alaigbo, "Anyị ga-etibuta be anyị ka ọ bụrụ ihe nkiri na ndị jụrụ anyị kwere, ka ndị  na-agbara anyị ọsọ  chọrọ anyị bịa."
Ndị kwe ndị ekwe na mmejuputa ntuliaka 2019
Akara njirimara PDP na APC
Dịka Jeremiah Useni nke PDP na-ekwu na ya ga-aga ụlọikpe maka mpụtara ntuliaka gọvanọ Plateu steeti bụ nke Inec kpọpụtara Simon Lalong nke APC dịka onye mmeri, otu APC ajụla mpụtara nke Benue na Sokoto steeti nke Inec sị na ọ bụ otu PDP meriri.
Ọnụ na-ekwuru APC na Sokoto steeti bụ Bello Danchadi gwara ndị ntaakụkọ na nrụrụaka karịrị na ya bụ mmezụ ntuliaka e mere na Satọde.
Donald Trump boro ndị isiala mba Syria na Rọshịa ebubo maka ihe mere na Syria
N'ofesi e, ụlọikpe nnyobe anya ekwuola na ha ahụghị aka Donald Trump nke Amerika na Russia na ịgba ntuliaka mba Amerika mgbaokpuru na 2016.
Onyeisioche ya bụ ụlọikpe bụ Robert Mueller ekwughịzị ka o nwere ka Trump siri gbochie ụlọikpe ilebanye anya na ya bụ okwu.
Azọgbụọla otu onye na Zimbabwe
A zọgburu otu nwoke na ọgbọ egwuruegwu ebe ndị mba ahụ na-ezute Congo Brazaville
N'egwuruegwu, a zọgbuola otu onye bịara ikiri bọọlụ na Zimbabwe dịka ndị mba ahụ na ndị Gongo Brazaville pụtara ịma ọkaibe na Iko G nke asompị mba Africa.
Zimbabwe ji ọkpụ abụọ asataghị ihe sị ya bụ nwaamadị laa n'udo ma tozuo dịka ndị ga-aga ya bụ asọmmpi na Ijipt.
Mba Egypt awuchiela maka asọmpi ha na Super Eagles ga-agba na Tuzde
Ndị ụka Kristi enweghi olileanya na nchekwa Naịjirịa - Bishop Odedeji
Ihe Ipob, Ahamba kwuru maka mmeri Adeleke n'ụlọikpe
Otu Super Eagles nke Naịjirịa ejirila otu ọkpụ goolu gbaka neetị ndị mba Igipt mgbe ha zutere na mgbede Tuusde.
Ọ bụ Paul Onuachu nyere goolu zọpụtara isi Naịjirịa na-agba nke mbụ n'asọmpị ahụ.
Super Eagles abọrịala Seychelles ka ọkụkọ
Ndị mmadụ tụrụ anya na onye ọgbaa bọọlụ a ma ama bụ Mohammed Sala ga-apụta n'asọmpị ahụ mana ọ bịaghị.
Trump Sịzị sị mewe ngwangwa bia gbaa ya ajụjụ ọnụ maka ebubo a na-ebo ya
Onyeisiala mba Amerịka bụ Donald Trump enwetala otu ijeri dọla n'aka ngalaba nchekwa Pentagon dị na mba Amerịka.
Ego a bụ nke ọ chọrọ iji rụọ mgbidi ga-ekewa mba Amerịka nakwa mba Mexico.
Ndị mba ọzọ amụrụ n'Amerịka agaghị abụzị ndị mba anyị - Trump
Ọ bụkwa ego nke mbụ n'okpuru gbata gbata mba ahụ nke Trump kwupụtara mgbe ọ gbachichara ndị ụlọomeiwu Amerịka nkịtị n'ikweta inye ego eji arụ ya bụ mgbidi o kwere na nkwa mgbe ọ na-azọ ọchịchị.
Trump ekwuola na ihe na-eme n'akụkụ mgbidi ahụ akarịala ihe anya na-ahụ, nke mere na ọ bụ nanị mgbidi ga-akwụsị ndị omekome ịbata mba Amerịka.
O nwere ndị iwe na-ewe maka ego a?
Ndị otu ndọrọndọrọ ọchịchị Democrat agbarụọla ihu na-ekwu na anataghị ha ohere wee wepụta ya bụ otu ijeri dọla.
Cheta na ndị ụlọomeiwu jụrụ ịnye ya ya bụ ego na mbụ nke mere na agbachiri gọọmentị Amerịka ihe karịrị otu izuụka.
Ifeanyi Ubah ọ baala APC n'ezie?
Gịnị ka ndị ntọ na-achọ n'ahụ ndị Fada?
Ihe Ipob, Ahamba kwuru maka mmeri Adeleke n'ụlọikpe
O kwuru n'ụlọomeiwu n'ụbọchị iri abụọ na asaa nke ọnwa Machi na ọ bụrụ na ndị omeiwu ibe ya kwado ya, ọ ga-arịtu n'ọkwa ya.
May sị na ọ ma na ndị ibe ya achọghị ka o soro na-edu ndọrọndọrọ okwu Brexit, ma kwuo na ọ ga-apụrụ ha n'ụzọ.
"A dị m njikere ịhapụ ọrụ a maọbụrụ na  ihe ga-adịrị obodo anyị mma" ka o kwuru.
Ụlọikpe pụrụiche e hibere maka ikpe ntuliaka ọkwa onyeisiala 2019 enyela Atiku Abubakar ohere ịkpesa mpụtara ntuliaka ahụ.
Atiku Abubakar kwụsịike na-ekwu na wuru wuru  nakwa aka azụ dị icheiche ka APC jiri merie ya bụ ntuliaka.
Kagbuonu ma megharịa ntuliaka ọkwa onyeisiala - Atiku
Ọkaikpe atọ n'ụlọikpe pụrụiche ahụ kwenyere n'okwu ọkaiwu nọchitere anya Atiku bụ Chris Uche gbasara ikpe ahụ.
Na nchọpụta ndị otu Atiku mere na akụrụngwa Inec jiri me ntuliaka ahụ, ha kwuru na Atiku jiri vootu karịrị nde 1.6 merie Muhammadu Buhari.
Ọgbakọ EU amalitela asọmpị ndị na-efe ala nna ha
Ha kọwara site n'akara Twita ha na ihe ndị ha chọrọ ịnye bụ iji kelee ndị na-efe ala nna ha maka mbọ ha gbara na ntuliaka gara aga.
Gọvanọ delta steeti bụ Ifeanyi Okowa ekwela nkwa na ọ ga-ebunye ndị egwuregwu super eagles puku dọlla iri isii.
Ego ahụ ga-abụ iji kelee ha maka mmeri ha meriri mba Seychelles nakwa mba Ijipt mgbe ha zutere onwe ha n'asọmpị.
Akụko BBC Igbo na nkeji
Anu enwe apụọla n'efere nrị na Akwa Ibom
Enwe apụọla n'efere nri na Akwa Ibom
Anụ enwe ga-abụzzị ahịa iwu na Akwa Ibom steeti ka gọọmentị steeti ahu na-ekwu na ekwesiri ịgba mbọ hụ na enwe akpọrọ Adiaha Awa Itam na anazi ana ka echekwa ya maka echi.
Gọọmentị na ndị Akwa Ibom mere okpotokpo nzukọ ụnyaahụ bụ ụbọchị iri abụọ na asaa nke ọnwa Maachị iji tinye ọnu n'ihe metụtara ya bụ enwe.
Adams Oshiomhole bidoro ọrụ dịka onyeisi otu APC n'ọnwa Juun, 2018
Inec sị APC Zamfara dere duu
Ụlọikpe mkpegharị nọ na Sokoto steeti, nke Okaikpe Tom Yakubu tukwu n'isi ya, ewezụgala mkpebi Ụlọikpe Zamfara nyere maka ntuliaka imeụlọ pati All Progressives Congress (APC) mere n'afọ 2018 iji
họpụta ndị zọrọ ha ọchịchị dị icheiche na ntuliaka 2019.
Ihe mere anyị ji gbajọ Rochas Okorocha - APC
Eji ntuliaka a hopụta ndị na-azọ ọkwa gọvanọ, ụlọ Omeiwu steeti nakwa nke gọọmentị etiti.
Ọ bụ Omeiwu Kabiru Marafa - bụ onye na-ahụ maka ihe banyere manụ agbịdị n'ụlọ omeiwu naịjirịa - kpupụrụ APC ụlọikpe ahụ.
Marafa gara Ụlọikpe Mkpegharị ịrịọ arịrọ ka akagbuo ikpe mmasi ahụ APC nwetere na ụlọikpe dị na Zamfara makana ha sị na ya bụ ụloikpe enweghị ikike iji nabata ya bụ ikpe na mbụ.
Idris kwesiri i soro ndị ga-anata "Certificate of Return" taa bu Wenesde, ụbọchi nke iri abụo na asaa nke ọnwa Maachị.
Ndị agha si Chad, Naịjirịa na Cameroon na-ebuso ndị Boko Haram agha
UN etinyela anya na ego na ọgbaaghara Kameron
Otu UN na ahụ maka ndị gbara ọsọndụ bụ UNHCR arịọla ndị ụwa ka ha tụta ego dị otu narị nde dola na iri asatọ n'ụma ($184 million) bụ nke ha sị na ha ga-eji leta ndị gbara ọsọndụ na Cameroon.
Ihe ruru mamdụ ndị narị anọ (400,000) ndị Cameroon nọ n'ọsọndụ kemgbe ndị otu ekweghịekwe na ndị gọọmenti nọ n'akwata.
Gee nkeji a n'uju ebe a:
Inec eforola ntutu taa na ha enweghi ike inye Rochas Okorocha zọrọ oche sinetọ Ideatọ Saụt, asambodo mmeri ya.
Festus Okoye bụ ọnụ na-ekwuru Inec, kwuru n'Ọka na ndị a ga-enye asambodo bụ ndị kwụwara aka ha ọtọ na ntuliaka.
Donald Duke enwetala mmeri n'ụlọikpe kacha elu na Naịjirịa, dịka onye ji ọkọlọtọ SDP azọ ọkwa onyeisiala na ntuliaka 2019.
Ugbọ ya gbara leti makana e mechaala ntuliaka ma họpụta onyeisiala, mana ụlọikpe nyere ikike sị ka a kwụọ ya nde Naịra atọ (N3m) iji tie ya aka n'obi.
Gawa agawa adịghị mma, lawa alawa adịghị mma.
Dịka a na-ekwu, ndị omeiwu mba Briten ajụla itinye aka n'akwụkwọ ga-eme ka ha si mba UK pụọ bụ ihe a kpọrọ "Brexit".
Ndị jụrụ ajụ ji vootu narị atọ na iri anọ na anọ (344) ebe ndị kwenyere na ha ga-apụ ji narị abụọ na iri asatọ na isii (286) maa afọ n'ala.
Ị ma na Iko asompi Uefa ga-awụchi Naịjirịa?
Carlos Puyol gbaara Barcelona Bọọlụ bu ya bụ iko abịa njem nleta n'ụbọchị iri na isii nke ọnwa Epreelụ.
Ya bụ iko ga-abịa ya bụ njem na Legọs nakwa Uyo.
Odeakwụkwọ ukwu Inec Ebonyi Steeti bụ Andy Ezeani gwara BBC Igbo na Inec Ebonyi steeti ataala ụkwa jaa eze n'ihe gbara ntuliaka 2019.
Oliver Osi onye nọchite anya ọgbọnta vootu Ivo ebe ọ na-etinye aka n'akwụkwọ mgbe ọ nwetere asambodo ya
Inec nyere ndị meriri na ntuliaka 2019 asambodo ha iji wete ya bụ ndọrọndọrọ ọchịchị na njedebe.
2019 Election: Lee ndị dị afọ 18-40 chọrọ ịnọchite ndị Ebonyi steeti
Taa ka a ga-eme ntuliaka ọkwa gọvanọ
'ASUU ga-enyocha ọchụchụ Ebonyi State University chụrụ ndị nkuzi'
Mmeme a bụ nke naanị ndị omeiwu mmeriri bịara gara ụbọchị Tọzde.
N'okwu ya, Andy Ezeani kwuru na "ihe niile gara werewere mana Gọvanọ abịaghị".
Mgbe anyị jụrụ ya ka ọ bụ na Gọvanọ amaghị na a ga-enye asambodo ụbọchị ahụ, Ezeani zara na "mgbe anyị ji nweta ikike n'Abuja ịme ya bụ ihe, anyị kpọrọ Gọvanọ Umahi bụ onye sị na ya anọghị na Naịjirịa mgbe ahụ, na ya gara ezumike n'ala Bekee."
Ezeani sị na a ga-enye Umahi asambodo nke ya mgbe ọ lọtara.
Ahmadu Fintri nke PDP eturula ụgọ n'Adamawa
Ngalaba na-ahụ maka ntuliaka bụ Inec n'ịchafụ apọpụtala Ahmadu Fintri nke PDP dịka onye meriri  mmeju ntuliaka e mere na Adamawa ụbọịchị Tọzde.
Fintri onye meriri na ọnọdụ vootu 44 dị n'okpuru ọchịchị 14 ebe e mere ntuliaka ahụ meriri Bubrilla Bindow nke APC.
O nwetara vootu 376,552, ebe Bindow nwetara 336,386 votes.
N'otu aka ahụ, Abdulazeez Nyako gbara onye nke atọ dịka o nwetara 113,237.
Cheta na Inec kwuburu na ntuliaka gọvanọ e mere n'abalị itoolu nke ọnwa maachị 'ezughị ịkpọpụta mmeri.
Ihe ọmụmụ Tinubu haziri maka ncheta ọmụmụ ya ụbọchị 28 nke ọnwa atọ n'afo 2019.
Onyeisiala Muhammadụ Buhari abịaghị emume ncheta ọmụmụ Ahmed Tinubu agbanyeghị na e butere ya n'Abuja.
N'Adamawa Ahmadu Fintiri nke PDP ewerela vootu dị puku narị atọ na iri
asaa na isi na ụma (376,552) merie Jibrilla Bindow nke APC nwere vootu pụkụ narị atọ na iri atọ na ụma (336,386).
Gonzalo Higuain awụsala ọwa n'ihe gbasara ịgbara ndị mba Ajentina bọolụ.
Higuain dị afọ iri atọ na otu kwuru na ọ chọrọ igbado anya n'ịgbara Chelsea bọọlụ ugbua.
Gee nkeji Igbo ebe a
Lee ihe nkiri anyị ebe a
Pizza, nghụeze na ụmụ mpịampịa ihe ndị ọzọ atụghị anya Naijiria na-atụbata
Okwu inwụchị Nnamdi Kanu ọzọ agbagọjughị anyị anya - Otu Ipob
Lee ihe ndị a bụ tupu ha apụta ihe
Ndị uweojii kwuru na onye nkuzi a ma dịka Akintunde Ajayi, na-amagide nwatakịrị ahụ dị afọ 18, ka ọ rachaa ya utu tupu o bufee ya n'ule.
Ha kwuru na ihe a na-eme n'ụlọakwụkwọ Fazir-I-Omar dị n'Iwaya dị na mpaghara Yaba dị na Legọs steeti.
Onyenkuzi OAU chọrọ idina nwata akwụkwọ ga-aracha nga afọ abụọ
'Onyenkuzi kwadara m n'ule maka na ekweghị m"
Ka BBC kpọtụrụ ndị uweojii Legọs steeti, Bala Elkana bụ ọnụ na-ekwuchitere ha kwuru na ha anwụchiela onye nkuzi ahụ dị afọ 39 n'ezie, na-enyocha ya.
Ọ gara n'ihu kwuo na ọ bụ otu nwata akwụkwọ obi kara kwulitere okwu na onye nkuzi ahụ na-abagide ụmụagbọghọ ụlọakwụkwọ a.
Nwata akwụkwọ ahụ kwuru na onye nkuzi ahụ bụ onye a na-atụ ụjọ maka etu ọ na-esi amaja ụmụakwụkwọ.
O kwukwara na ọ na-abụ ụlọakwụkwọ chọọ ịgbasa, o nye ụfọdụ ụmụakwụkwọ ụmụnwaanyị iwu ka ha bịakute ya n'ụlọorụ ya; bụ ebe ọ ga-anọ chebiri ka ụlọakwụkwọ gbasaa ọfụma nakwa ka ndị mmadụ lasachaa.
Nwata ahụ kwuru na ọ na-ebu ụzọ chọọ idina ha, mana ha jụ, ọ mee ka ha rachaa utu ya.
O kwuru na onye nkuzi a malitere ime ya ihe a oge ọ ka nọ na SS1, megide ya gafee mgbe ọ nọ SS2.
Onye nkuzi ahụ gọrọla ụkwụ ya na aka ya, kwuo na ọ naghị eme ihe e boro ya, kama na nwata akwụkwọ ahụ boro ya ebubo bụ onye a ma ama na-edina ụmụakwụkwọ ụmụnwoke ibe ya.
Mana ajụjụ ndị mmadụ na-ajụzị bụ "kedụ etu o si mara na ọ na-edina ụmụakwụkwọ ndị ọzọ"?
Ndị uweojii kwuru na ha ezigala ụfọdụ ndị ọrụ ha n'ụlọakwụkwọ ahụ ka ha gaa legharịa anya ma chọọ ma e nwere ụmụakwụkwọ ndị ọzọ onye nkuzi a na-abagide na-abụghị naanị onye nke kwulitere okwu.
Ihe iri dị mkpa Nnamdi Kanu kwuru n'ozi ọhụrụ ya
'Ọnwụ nwa m dị m ka ọ bụ na nrọ'
INEC eforola ntutu taa n'isi Rochas Okorocha
Onye na-arịọ mgbaghara Nnamdi Kanu?
Okwu ka na-apụtakwa banyere iwu Ọkaikpe Binta Nyako nyere ka aka ndị uweojii kpara onyeisi otu na-achọ ka ekewapụtara ha obodo ha kpọrọ Biafra site na Naịjirịa bụ Indeginous People of Biafra (Ipob) bụ Nnamdi Kanu.
Ndị onu ha na-ada ugbua bụ otu Bekee kpọrọ Ohaneze Youth, ya bụ ndi ntoroọbịa Ohaneze Ndigbo.
Ihe iri dị mkpa Nnamdi Kanu kwuru n'ozi ọhụrụ ya
Na ozi Okechukwu Isiguzoro, bụ onyeisi Ohanaeze Ndigbo Youth Council, na Okwu Nnabuike, bu Odeakwụkwọ ya bụ otu, ha sị na agbajuru ha anya etu eji sị ka anwụchịkọ Mazi Kanu.
Ha sị; "Iwu a nwereike ibute ọgbaghara n'ọwụwa anyanwụ, nke ga-aghasa udo dị na mpaghara ahụ ugbua, ọkachasị etu ozi metụta ogbugbu ụmụ Igbo mere mgbe ejidere Mazi Kanu na mbụ,"
Ha gakwara n'ihu kwuo na onyeghi ihe butere ụdịrị ọbara mgbali elu a gọọmentị Naịjirịa chọrọ ime, ma si na ọ ka mma na-enyere Kanu mgbaghara nke ga-enye aka ka udo chịa.
Nnamdi Kanu si na ọ bụghị onye Naịjirịa
N'akuko dịka ebe ya, Kanu kwuru ebumnuche ya ebe Naịjirịa nọ mgbe ọ na etinye ọnụ n'iwu Ọkaikpe ji okwu ya na gọọmentị Naịjirịa bụ Binta Nyako nyere ka ndị uweojii kpata ya aka.
Ndị gọvanọ ọwụwanyanwụ na-arụrụ Buhari ọrụ - Nnamdi Kanu
Umahi: Nnamdi Kanu gaa ebe ị sara ahụ gaa chịrị akwa gị
Ọkaikpe Nyako nyere ya bụ iwu makana ọ si na Kanu gbara ọsọ ụkwụ eru ala iji ghara ịbịa zara ọnụ ya n'ụlọikpe ya.
Kanu n'onwe ya sị na Nyako na gọọmentị Naịjirịa enweghị ikike ịnwụchịkọ ya makana ya abụghị onye Naịjirịa.
Cheta na Kanu nwere akwụkwọ njirimara nke mba Briten, nke nyere ya ikike bụ nwaafọ Briten nke iwu mba ahụ kpuchiri.
Na mkparịta ya na BBC Igbo nwere n'ọnwa Febụwarị, Kanu kwuru na ya na-abata Naịjirịa "'n'ike na ebube" ị bịa zara ọnụ.
O kwukwara na-ekwesighi ịsị na ya gbara ọsọ ma ya bụrụ na ajụghi ihe na-achụ ya.
Ndị ntọ na ndị uweojii akwaala mgbọ.
Ọnụ na-ekwuchitere ndị uweojii n'Imo steeti gwara BBC Igbo n'ekwentị ihe ha hụrụ n'ime ọhịa.
Ọ bụ mgbe ha na ndị ntọ kwachara mgbọ ka ha jiri mee nchọpụta a.
Ndị ntọ atọrọla otu onye ntaakụkọ
A gbapụtala nna Mikel Obi n'aka ndị ntọ ọzọkwa
"Anyị hụrụ ọbara mmadụ metọrọ uwe dị icheiche nke gosiri anyị na ndị ntọ ahụ merụrụ ahụ"
O kwuru na kama ọkọ akọghị ihe ruru mmadụ iri na ise bụ ndị a tọrọ dịka ha na-eme njem na steeti ahụ.
O kwukwara na ọ bụ n'ụgbọala Peace Mass ka ndị ahụ nọ na-eme njem mgbe ihe ọjọọ a metụtara ha.
Minista na-ahụ maka mmekọ mba Saut Afrịka na mba ndị ọzọ na-akpọ nzụkọ gbatagbata ugbua.
Nke a bụ iji chọta ihe a ga-eme nsogbu si na mwakpo, ogbugbu na ọchụchụ ndị mbịarambịara na-agabiga n'ala ahụ.
Ya bụ ọgbaghara bidoro kemgbe izu gara aga mana ọ bụ ugbua ka gọọmentị Saut Afrịka tinyere ọnụ na ya.
N'egwuregwu - Ndị n'ọchị ndị n'akwa.
Lee mpụtara asọmpị Premier Lig ndị a gbara taa.
Chi ndị Chelsea mụ anya - Ha jiri ọkpụ goolu abụọ asatara otu merie otu Cardiff.
Ebe Liverpool jikwa ọkpụ goolu abụọ merie otu Tottenham.
Akukọ BBC Igbo na nkeji
Boko Haram have been stepping up attacks with the elections coming up
Ndị omekome Boko Haram meminara mmadụ asaa na ọwụwa anyanwụ mba ahụ na mgbede ụnyaahụ bụ ụbọchị iri atọ nke ọnwa Maachị. Ndị ọṅụ ọbara a tọkwara ụmụwannyị abụo ma gbaa ahịa na ụlọ ndị mmadụ ọkụ
Mba Nọt Koria na-aba mba
"Nnukwute mwakpo oyi egwu" bụ etu mba Nọt Koria ji kọwa ọbụba abara ụlọ mmekọta ha na mba Spain n'ọwa Febụwarị.
Ha sị na ha che na aka Amerịka dị omume ahụ ha sị megidere iwu ji ụwa dum.
Otu Onye agha ritere Naịjirịa ọla ọcha na egwuregwu African Wrestling Championship nke emere na Tunisha.
Onye turu ugo a bụ LCpl Hannah Reuben.
Reuben ritere ọla ọcha na mgba nke ndị dị Bekee kpọrọ "72Kg Weight Category".
Gee akụkọ ndị a ebe a:
Ihe nkiri anyị nke taa bụ:
Nyesom Wike, gọvanọ Rivers Steeti
Mmeri a ga-enye Gọvanọ Wike ohere ịchị nke ugboro abụọ na Rivas Steeti
Gọvanọ Nyesom Wike nke Rivas Steeti emeriela ọzọ na ntuliaka ọkwa gọvanọ nke Rivas Steeti.
Ụlọọrụ Inec na Rivas Steeti kpọpụtara mmeri Wike n'ehihie Wednezde n'ọnụ vootu dị 886,264 dịka Ọkamụta Teddy Adias bụ onye 'Returning Officer' na ntuliaka ahụ.
Onye AAC bụ Biokpomabo Awara nwetere vootu dị 173,859 iji na-esote Wike n'azụ na ntuliaka emere n'abalị itoolu nke ọnwa Maachị
Mpụtara ntụliaka a bụ vootu si n'okpuruọchịchị iri abụọ na otu n'ime okpuruọchịchị iri abụọ na atọ nke mejupụtara Rivas Steeti.
Okpuruọchịchị Abua Odua na Gokana enweghi ihe mpụtara ọbụla n'ihi ọgbaghara dapụtara mgbe a na-eme ntuliaka nakwa mgbe a na-agụkọ mpụtara ntuliaka ebe ndị ahụ.
Nke a si na mkpesa Gbaranor Godwill Christian mere mkpesa nke a dịka a na-achọ ịgụkọ mpụtara ntulaiaka.
Ụlọọrụ Inec na Rivas Steeti malitere ọzọ na Wenezde ịkpọpụta mpụtara vootu ọkwa gọvanọ na Rivas Steeti.
Na mkpọpụta vootu nke taa mgbe e dere akụkọ a, Gọvanọ Nyesom Wike nke PDP ji ihe karịrị vootu puku narị ise emeri.
N'okpuruọchịchị obodo Ogu Bolo, AAC nwetere vootu 814, ebe PDP ji 11855 vootu.
N'okpuruọchịchị obodo Obio-Akpor, AAC ji 7495, PDP nwetere 281164 vootu.
Okpuruọchịchị Asari Toru, AAV nwetere vootu 18945, PDP ji vootu 32172.
Na nke Degema, AAC ji vootu 5071, PDP nwetere 12133.
Ọnụgụgụ vootu sị n'okpuruọchịhcị iri na itoolu bụ PDP: 763,603, AAC: 162,180.
Onye nke na-esote Nyesom Wike bụ Biokpomabo Awara nke AAC.
Cheta na ha kwụsịtụrụ mkpọpụta mpụtara ntuliaka Rivas Steeti rue n'elekere iri nke ụtụtụ taa bụ ụbọchị atọ n'ọnwa Epụrel.
Ha malitere ịkpọpụta mpụtara n'ehihie ụnyaahụ dịka ụlọikpe chabichara ikpe n'akwụkwọ ndị pati AAC na ndị ọzọ gbara ka akwụsị Inec ikpọpụta mpụtara ntuliaka a.
Ndị ọrụ Inec si n'okpuru ọchịchị iri na asaa nke steeti ahụ zuruoke ebe ndị ọrụ nchekwa jupụtara n'isi ụlọọrụ ndị Inec dị na Rivers Steeti bụ ebe a na-eme mkpọpụta vootu ahụ.
Ndị anya na-ele na ntuliaka bụ Nyesom Wike, bu aka na-achị steeti ahụ, na Awara Biokpomabo, na-azọ ọchịchị n'okpuru pati AAC.
Dịka ọ dị ugbua, a kpọpụtala mpụtara okpuruọchịchị obodo dị iri na ise ndị gụnyere Portharcourt, Ikwere, Andoni, Oyigbo, Eleme, Opobo-Nkoro, Bonny, Okrika.
Ndị ọzọ gụnyere Akuku-Toru, Omuma, Tai, Ahoada, Emohua, Etche na ONELGA.
N'ime okpuruọchịchị obodo iri na ise ndị a, AAC meriri na abụọ ebe PDP meriri iri na atọ.
Mana a kwụsịla mkpọpụta mpụtara ntuliaka a rue n'elekere iri nke ụtụtụ echi bụ ụbọchị atọ nke ọnwa Epụrel, 2019.
Victor Umeh erughi onye Rochas ga-atụpụrụ ọnụ - Onwuemeodo
A ga m ekpofu ihe ọjọọ otu APC mere m na ntuliaka 2019 - Uche Nwosu
APC akpachapụla ndị Igbo n'ụgbọ?
A na-asị na "mmiri bụ ndụ" mana ọtụtụ mmadu n'Enugwu ahụghị nke ha ga-aṅụ ka ndị na-akụ ọgwụ ike akpọrọ "Methamphetamine" ji mgbọrọgwụ gbarụọ ala.
Agbanyeghị na ndị si ngalaba na-ahụ maka ọgwụ ike bụ National Drug Law Enforcement Agency (NDLEA) anwụchịela ndị a ma gbachie ebe ha nọ na-arụ arụ a, mmiri ala dị na mpaghara Trans-Ekulu emebiela.
Codeine: Nafdac emechiela ụlọọrụ ọgwụ atọ
Mmachi Codeine: Ọgwụ ụkwara adaala ọnụ
"Gọọmentị amachiela Kodin mana ọ ka na-eru anyị aka"
Calista Udomma Meka gwara BBC na ọ bụ otu onye aka kpara ebe o bu akpa ọgwụ ike efedrin gbara ama eji nwụchie ndị a na-akpa ike a, ma chọpụta ebe nsogbu mmiri ndị bi na Trans-Ekulu na-agabiga.
NDLEA sị na onye nọ n'isi ndị na-akpa ike a bụ otu nwoke bi Saụt Afịrịka aha ya bụ Christian Chibuzor.
Calista kwuru sị; "Christian anọghị mgbe anyị gara ọrụ n'ụlọ ahụ, mana a hụrụ na ọ bụ ebe a na-akpọsa ụgbọala ka a nọ na-aku ọgwụ ike a."
Ndị e jidere n'ụlọ a bụ Christopher Eze, Ikechukwu Umahi na Paul Eze.
Otu nwoke bi na mpaghara Phase 2 na Trans-Ekulu aha ya bụ Ogunedo Emeruole, gwara ndị ntaakụkọ Vanguard na ha "bidoro hụwa mgbanwe n'ime mmiri ha na-ekute n'ọmị mmiri, mana tupu nke ahụ emee, anyi na-anụ ajọ isi si be agbataobi anyị."
Ọ sị: "Anyị che na onye kwatara ọhụrụ gbara ọgwụ anwụ mana ya bụ ajọ isi akwụsịghị.
"O ruru mgbe anyị bidoro ịhụ mmanụ n'ime mmiri anyị na-ekute. Mmiri a na-esi ajọ isi. Ya mere anyị ji kpọọ ndị na-egwu ọmị, mana isi ahụ ka ha ike.
"Ọ tụrụ anyị n'anya mgbe ndị NDLEA bịara gwa anyị na o si n'aka agbataobi anyị."
Maazị Emeruole gara n'ihu kwuo na ha amaghị onye agbataobi ha a, makana ọ naghị apụta n'ime ụgbọala ya ma ọ bịa.
Meka gwara BBC Igbo na a na-ere ọgwụ ike a na-arụpụta n'ụlọ a na mba ofesi.
Agbanyeghi na ọ gwara BBC Igbo na gọọmentị Enugwu steeti nakwa nke etiti ma maka ihe mere, onweghi onye gọọmentị a kpọrọ zara ekwentị ya iji tinye ọnụ n'akụkọ a.
Ụmụnwaanyị tọgbọrọ n'ihu ụlọụka na-eru uju
Ndị uweojii na steeti Enugwu ekwuola na ha anwụchiela mmadụ abụọ a na-enyo enyo na aka ha dị n'ogbugbu e gburu otu ụkọchukwu Katọlik n'Enugwu bụ Rev. Fada Clement Rapụlụchukwu Ugwu na nso a.
Ọnụ na-ekwuru ndị uweojii na steeti ahụ bụ Ebere Amaraizu n'ozi o zipụrụ ọhanaeze nyere aha ndị a dịka, Sunday Chibuko, bụ onye si Ụmụnna Ndịagụ nke dị n'Okpuru Ọchịchị Ezeagụ,ma bụrụkwa onye gbara afọ 32, nakwa Benjamin Osogwu onye gbara afọ 28, onye Obollo Eke nke dị n'Okpuru Ọchịchị Udenu nke steeti ahụ.
Onye ọbụla gburu Fada Clement Ugwu bụ onye abụrụ ọnụ - Ụmụnwaanyi
Ndị ụka Kristi enweghi olileanya na nchekwa Naịjirịa - Bishop Odedeji
Ọ kọwara na anwụchiri ndị agamevu a na-abalị 28 nke ọnwa Maachị, 2019, na-ebe nzuzo ha dị n'ogbe Area 1 Garki, Abuja, site n'usoro nchọpụta tara ọchịchị nke ndị uweojii.
O kwukwara na ndị a ana-enyo enyo ka ọdị ugwu a na-enyere ndị uweojii aka na mbọ ha na-agba ịnwụchikwa ndị ọzọ, bụ ndị amaghị ebe ha gbagara ugbu a.
Ndị ntọ asaala asịsa n'Enugwu
Ụmụ Igbo ebiela Abike Dabiri ka ọkwụrụ maka okwu ndị jere ohi na Dubai
Naịjirịa bụ ebe a na-atụ mgbere mmadụ na akụkụ ahụ - EU
Lee ihe asaa ndị 'celebrity' meburu tupu ha achakee
INEC na-ekwe nkwa na ha ga-eme ka ntuliaka nke 2019 ga n'ụzọ ziri ezi
Ụlọọrụ INEC ekwupụtala na a ga-enwe mmejupụta ntụliaka ọzọ n'ụfọdụ ebe dị icheiche n'ụbọchị Satọde, abalị iri na atọ ọnwa Eprel, 2019 maka ọkwa gọvanọ nke steeti Rivas.
N'ozi ha zipụtara n'igwe mgbasa ozi Twitter ha, INEC kwuru na nke a so n'usoro mpụtara nke ụlọọrụ a wepụtara mgbe ha tụlechara ka e si mee ntụliaka ọkwa gọvanọ na steeti ahụ.
Rivers State election: Ndigbo agbakpuuru n'ochendo hapụ ka mmiri maa okeọkpa?
Wike awụọla onye Amaechi na-akwado n'ala
Ọ gaziri n'ihu ma gosipụta afọ ojuju ya n'usoro bụ ịgba ndị ma nke ekwe n'akụ jiri sonye iji mee ka enwee ntụliaka gara nke ọma.
Ka osila dị, ụlọọrụ a nọọrọ n'ụbọchị Wenezde, abalị atọ ọnwa Eprel, 2019, ma kpọpụta aka na-achị steeti Rivas bụ Nyesom Wike dịka onye nwetara mmeri na ntụliaka ọkwa gọvanọ nke steeti ahụ.
N'otu aka ahụ, ụlọọrụ a kwukwara na ha lebara anya ka ntụliaka nke Sineti nke ọgbọ nta vootu Imo North siri gaa, bụ nke e mere n'abalị iri abụọ na atọ, ọnwa Febụwarị, nakwa abalị itolu nke ọnwa Maachị.
Ọ rụtụrụ aka na-ahụtara ụfọdụ ihe ndị koro achịcha na ya, bụ nke mere ojiri hiwe otu kọmiti ga-eleba ya anya.
Kpọpụta Rita Orji dịka onye meriri - Ọkaikpe
Ọkaikpe Bello Kawu nke ụlọikpe nọ n'Abuja agwala ụlọọrụ Inec ka ha kpọta Rita Orji dịka onye meriri na ntuliaka ịnọchite anya mpaghara Ajero-Ifelodun Lagos n'ụlọomeiwu nta.
Rita Orji bụ nwada Igbo banyere n' oche ahụ n'afọ 2015, ma zọọ ọkwa ahụ ọzọ na ntuliaka 2019.
Aka akparala ndị gburu Fada Clement Ugwu
Anyị e jidela ndị gburu Fada Clement n'Enugwu - Ndị uweojii
Ụbọchi niile bụ nke onye ohi mana otu ụbọchị bụ nke onye nwe ụlọ
Mmadụ abụọ so n'ime ndị a na-enyo enyo tọọrọ ma gbuo  ụkọchukwu Katọlịk bụ Fada Clement Ugwu amaala n'ọnya ndị uweojii Enugwu Steeti dịka  ndị uweojii Enugwu siri kwuo n'ozi ha wepụtara.
Praịm mịnịsta mba Beljọm bụ Charles Michel na-arịọ mba Burundi, DR Congo na Rwanda n'ihi ihe ọjọọ ha mere n'oge ọchịchị nwa bekee.
Ọ rịọrọ mgbaghara maka ị tọrọ ụmụaka ndị mba ahụ nwere agbụrụ abụọ, nke ndị isiọcha na ndị isioji mụkọrọ ọnụ.
Ntọrọ a metụtara ụmụaka ruru puku iri abụọ mere n'oge mba Beljọm na-achị mba ndị a.
NFF akpọbatala Per Harlsson na Matti Demegard dịka ndị ga-eso na-achịkọta Super Falcons na nkwado ha maka asọmpi Iko Mbaụwa ụmụnwaanyị nke afọ a.
A ga-agba asọmpi Iko Mbaụwa nke afọ 2019 na mba Fransị n'ọnwa Juun.
Akụkọ dị mkpa nke ụtụtụ
Ketil Karlsen bụ onye nnọchiteanya ndị European Union na Naịjirịa na otu ECOWAS, adọọla aka na ntị sị na Naịjirịa ka bụ ebe ndị mmadụ na-atụ mgbere akwụna.
O kwukwara na Naịjiria so na ndị isi n'ịtụ mgbere akụkụ ahụ mmadụ, imanye mmadụ ọrụ n'ike nakwa mpụ ndị ọzọ.
Child Trafficking: 'Mgbe a gwara m na m bụ nje HIV ekwetaghị m'
Amerịka achụlatala ụfọdụ ụmụ Naịjirịa
Mba Spain ejidela otu Naịjirịa na-arụ ọrụ akwụna
O kwuru sị na ndị ngalaba EU achọghị ịkwụsị ndị mmadụ ime njem mbịarambịara, kama na ihe ha chọrọ bụ ịkwụsị ndị na-eji ya emekpa ndị mmadụ ahụ.
Ọnụ na-ekwuchitere otu EU na Naịjirịa bụ Modestus Chukwulaka bụ onye kwuputara nke a n'ozi o kesara.
Karlsen kwuru nke a ka ụgbọelu nke 64 bulatara ndị Naịjirịa gbara ọsọ mbịarambịara, tụrụ ụkwụ na Naịjiria.
Ụkpa ekele ka na-arị ibe ya elu maka mmeri Nyesom Wike meriri na ntuliaka Rivas steeti.
Atiku Abubakar, Peter Obi, Ifeanyi Okowa, nakwa Ben Murray-Bruce na-eto Wike maka ihe ha kpọrọ 'imeri ndị na-agba ọchịchị onyekwuoucheya mgba okpuru.'
Ọnọdụ akụnaụba Naịjirịa na ha agbake - IMF
Ngalaba na-ahụ maka akụnaụba na mbaụwa bụ International Monetary Fund, kwuru nke a ka ha na-akụpụrụ onyeisiala Muhammadu Buhari aka n'atụmatụ ikwalite akụnaụba obodo ọ na-atụpụta.
Ọ dịkwa ka Brenton Tarrant onye a na-enyo maka igbagbu mmadụ iri ise bụ ndị ụka alakụba na mba New Zealand abanyela ofe dị ọkụ.
Ndị uweojii mba ahụ ekwuola na ọ ga-azara ọnụ ya n'ụlọikpe maka ogbugbu mmadụ iri ise a nakwa mmadụ iri atọ na itoolu ndị ọzọ ọ nwara igbu.
Ngwongwo e ji mara Zinedine Zidane kụwasịrị n'abalị, ka o nwetara nzọgbu ya nke mbụ kemgbe ọ malitere ịchịkọta Real Madrid ọzọ.
Valencia ji ọkpụ goolu abụọ a satara otu zọgbuo Madrid, bụ nke ugboro itoolu a na-emeri ha na La Liga n'afọ a.
Gere akụkọ ndị ga-amasị gị n'otu nkeji ebe a:
Akụkọ ndị kachasị mkpa taa:
Boko Haram bụzi kụkọ ifo - Buhari
Onyeisiala Muhammadu Buhari, n'ozi ọ gwara mba ụwa n'ọgbakọ okwu akụnaụba nke ndị isi mba ụwa mere na Jordan kwuru na onwezighi steeti ọbụla na Naịjirịa Boko Haram kpachiri.
Buhari kelere mba ụwa niile maka na nkwado ha na-enye ndị Naịjirịa n'ibu agha megide Boko Haram nakwa ihe ndị ọzọ na-eyi ndụ egwu.
Boko Haram awakpoola Maiduguri ọzọ
O kwukwara na gọọmentị ya anapụtala obodo niile bụ nke Boko Haram kpachiri n'afọ 2014.
Buhari gara n'ihu rịọ ka mba ụwa karịsịa ndị mpaghara Asia ka ha bata na Naịjirịa bịa mepee azụmaahịa dị icheiche iji wulite akụnaụba na mmekọrịta ha na Naịjirịa.
Ọrịa ịba lassa amịpụtala isi na steeti ise na Naịjirịa
Oke na-ebutekarị ọrịa 'Lassa fever'
Ọrịa Iba Lassa bụ nke oke na-ebute ji nọọ nwayọọ na-akpọla ndị mmadụ mmụọ.
Ụlọọrụ na-ahụ maka mgbochi ọrịa na Naịjirịa kwuru na ọrịa a apụtala ihe ọzọ na Steeti  ise ndị gụnyere Ebonyi, Bauchi, Taraba na Plateau.
Onyeisi ụlọọrụ ahụ bụ Chikwe Ihekweazu kwuru na mmadụ otu narị iri abụọ na otu anwụọla kemgbe ọrịa malitere.
Ọrịa Lassa Fever emefuola mmadụ atọ n'Ebonyi
Mana mgbe BBC Igbo kpọtụrụ kọmishịona ahụike n'Ebonyi Steeti bụ Umezuruike, o kwuru na ihe gosiri na ọrịa ịba lassa bịaghachịrị azụ karịa nke mere n'oge mbụ.
O kwuru na gọọmentị Ebonyi nwere ụlọọgwụ na-ahụ maka ọrịa ịba lassa bụ nke ọtụtụ steeti na-abịa a e me nyocha.
A maghị ma ọ bụ ọkwụ gbagburu Aminu Zubair - Mahadum Ibadan
Ụlọakwụkwọ Madadum Ibadan ekwuola na amabeghi ihe gburu nwoke a bụ Aminu Othman Zubair a na-eche gburu onwe ya n'ọkụ gbara n'ụlọ ya.
Ọnụ na-ekwuru ụlọ akwụkwọ a bụ Tunji Oladejo gwara BBC kwuru n'ezie na nwoke nwụrụ n'ụlọ ya dị n'ogige obibi Mahadum a mana amaghị ihe gburu ya.
O kwuru na ọ bụ naanị Zubair nọ n'ime ụlọ ya mgbe ọkụ a gbara dịka ndị ọrụ mgbanyụ ọkụ hụrụ ya n'elu akwa ebe ọ nọ nwụọ.
Oladejo kwuru na Zubair akwụsịla ịrụrụ Mahaduma a ọrụ mana na ọ bụ n'ihi obi ebere ka eji hapụ ya ka o biri n'ime ụlọakwụkwọ ahụ.
Ụmụafọ mba Sudan malitere ngagharịiwe kemgbe Disemba afọ 2018 megide onyeisiala ha bụ Oma al-Bashir awụchiela n'isi ụlọọrụ ndị agha.
E kwuru na ngagharịiwe a bụ maka oke ọnụ ahịa ihe na-ada na mba ahụ  mana ha chọziri ka onyeisiala ha rịtuo n'ọkwa.
Karim Benzema ewepụla Real Madrid ihere n'anya dịka ha si n'azụ were ọkpụ goolu abụọ asatara otu merie ndị Eibar.
Mmeri Valencia meriri Madrid bụ nke mbụ kamgbe Zinedine Zidane lọghachịrị dịka onye nchịkọta otu ha.
Nwa Sekọndrị sugburu nwa klasi ya maka ịjụ ya enyi
N' Umuoli Ikpem dị n' okpuru ọchịchị Ehime Mbano n'Imo steeti, otu nwata nwoke Sekọndịrị  a kpọrọ  Chibuzor Ohaneme asugbuola nwa klasị ya bụ Olamma Ekwebelem  maka ịjụ ya enyi.
Akụkọ kwuru  na  ugboro ugboro ka Chibuzor rịọrọ Olamma  onye ya na ya bụ otu ọgbọ ma na-agụ n'otu ụlọakwụkwọ enyi mana Olamma ekweghị na gọọmentị ya.
Nke a mere ka Chibuzo chebiri Olamma  n'ụzọ ma sugbuo ya.
Ọnụ na-ekwuru ndị uweojii n'Imo bụ Orlando Ikeokwu gwara BBC Igbo na ya bụ akụkọ bụ eziokwu.
"Anyị anwụchiela nwata ahụ . Anyị ga-akpụ ya ụlọikpe ma anyị mecha nnyocha."
Na nke yiri ibe ya,
Nwoke gbupụrụ nwunye isii, ya lie ya n'ime ụlọ
Otu nwoke ewerela mma chapụ nwunye ya isi, lie ozu ya n'ime ụlọ ha.
Ndị uweojii na-ebo  Aminu Inuwa  ebubo igbu nwunye ya bụ Safara ka ha nwechara nghọtahie na Kano steeti.
Onnoghen: Buhari ma ihe ọ na-ekwu-APC
Walter Onnoghen ala la ezumike nka dịka ọkaikpe ukwu Naijiria
Otu APC ekwuola na akwụkwọ alụkwaghị nke onye bụbu ọkpaikpe Ukwu Naijiria bụ Walter Onnoghen tinyere gosiri na ihe Onyeisiala Muhammadu Buhari mere n'okwu ahụ bụ ihe ziri ezi.
Akpụla onye uweojii gburu Kolade Johnson ụlọikpe
A kpụpụla Olalekan Ogunyemi  bụ onye uweojii ahụ a chụrụ n'ọrụ maka igbu Kolade Johnson n'ụlọikpe Ebute Meta Magistrate Court.
Dịka ndi uweojii siri kwuo a tunyekwara ya n'ụlọ mkpọrọ maka igbagbu Johnson oge ọ na-ekiri asompi Liverpool na Tottenham gbara ụbọchịụka.
UNN akpaala ike na teknụzụ
Mahadum University  of Nigeria Nsukka emepụtala igwe ọkụ ga na-enye mahadum ahụ oku  nke e ji ahịhịa e kpofuru ekpofu enye ọkụ.
Ụmụakwụkwọ nọ na ngalaba Eletrịkal Inginiarịn nke ọkammụta Emenike Ejiogu n'isi ya na mahadum ahụ  mepụtara  ya.
Boeing ewtuola ọnụọgụgụ ụgbọelu ha ga na-emepụta
Ụlọọrụ na-emepụta ụgbọelu Boeing ga-eji pasentị  iri abụọ wetuo ọnụọgụgụ ụgboelu Boeing  737 ha na-emepụta dịka ụgbọelu ha abụọ kpọkasịrị ma gbuo ọtụtụ ndị mmadụ.
Gee akụkọ ndị a na nkeji n'ebe:
Chukwu bụbụ onye nchịkọta otu Super Eagles
Egwu ọma ejula ọnụ ndị be Christian Chukwu na-arịa ọrịa dịka akajiakụ bụ Femi Otedola kwetere ikwụ ụgwọ ụlọọgwụ ya.
Ụgwọ ahụ ruru puku dọla iri ise.
Amaju Pinnick emerikwala ntuliaka NFF ọzọ
Ụlọọrụ mgbasa ozi "Cable" depụtara na Otedola mere nke a iji kwado onye o chere fere ala nna ya n'ụzọ dịmma.
Otu akpọrọ Nigeria Football Federation ekwela nkwa ịnyere Chukwu aka.
Christian Chukwu so na ndị mbụ butere iko mba ụwa Afrika
Chukwu onye dị afọ iri isii  na asatọ chịrị otu egwuregwu bọọlụ Naịjrịa bụ Super Eagles mgbe ha mabutere iko mba Afịrịka mbụ n'afọ 1980.
Cheta na gọọmenti Enugwu steeti gọrọ ụkwụ na aka na o nweghị mgbe ha gbahapụrụ Christian Chukwu bụ onye dara nnukwu ọrịa ugbua.
Udedi Joseph bụ Kọmishọna egwuruegwu na-ekwu na gọmentị Enugwu akwụọla ụgwọ ihe niile na onye ọbụla na-arịọ ego n'isi ya bụ onye nrụrụaka.
Ọkụ gbara n'ọdọụgbọelụ Sam Mbakwe dị nOwere
Ọdọụgbọelụ Sam Mbakwe dị na Owere gbara ọkụ n'ehihie Monde.
Ihe ọma dị ya bụ na emenyụọla ya bụ ọkụ ebe ebugharịrị nfeda ụgbọelụ.
Ụlọikpe Ukwu akwọpụla aka n'isi Magnus Abe
Ụlọikpe ụkwụ dị na Pọtakọt a tụfuola akwụkwọ Magnus Abe gbara ịgbagha onye meriri na ntụlịaka imeụlọ ndị APC mere na Rivas Steeti.
Nke a mere dịka otu akụkụ APC na Rivas họpụtara Tonye Cole, ebe nke ọzọ họpụtara Abe dịka onye ga-efe ọkọlọtọ pati ahụ na ntuliaka 2019.
Chief Justice Nigeria bụ Ibrahim Mohammed kpebiri ụbọchị Monde na ya bụ okwu enweghi isi na ọdụ.
Tanzania ga-eso mechie 'water proof'
Prime Minister mba Tanzanian bụ Mizengo K Pinda
Ụlọikpe ụkwụ dị na Pọtakọt a tụfuola akwụkwọ Magnus Abe gbara megide onye meriri na  ntụlịaka imeụlọ ndị APC mere na Rivas Steeti.
Chief Justice Nigeria bụ Ibrahim Mohammed kpebiri ụbọchị Monday na ya bụ okwu enweghi isi na ọdụ.
Anyị na-echebiri asọmpi Chelsea na West Ham n'abalịa,
Ire na izu ahụ mmadụ
Emechiela ire na ịzụ anụ ahụ mmmadụ na mba ụfọdụ
Otu kpọrọ onwe ha International Organisation for Migration ekwuola na ọnweghị mgbe ha ji kwuo na iri na izu ahụ mmadụ juru eju na mba Middle East.
Onye kwuru nke bụ ọnye ọnụ na-eru n'okwu na otu ahụ bụ Ikechukwu Attah.
Ndị agha Naijiria si na lekwara nwaanyị ha kuturu n'Aba
Ndị agha Naijiria Akụkọ kwuru na  ụgbọala Hilux nke ndị agha Naijiria kuturu nwaanyị na-agara onwe ya ka ọ chọrọ ịgbafe okporoụzọ ụbọchị Fraide.
Ndị nọ ebe ihe mere kwuru na ọdachie ahụ akaghị ime ma ọ bụụ  ụgbọala ahụ agbaghị n'okporo o kwesghị ịgba ma jirikwa oke ọsọ mee nke a.
Mana isiụlọọrụ ndị agha Naijiria kwuru n'akụkọ na ha eletaghị nwaanyị ha merụrụ ahụ abụghị eziokwu.
Na nkọwa ha, ha kwuru na ha bugara ya ụlọọgwụ ma kwụkwara ya ụgwọ ụlọọgwụ.
Ha kwukwara na ha kpọkwara ndị ezinaụlọ nwaanyị ahụ ndị biara na-eleta ya n'ụlọgwụ.
Ndị ntọ atọrọla onyeisi ndị ọrụ imenyụ ọkụ na Legọs
Onyeisi ndị uweojii bụ Bala Elkana ekwuola na ndị ntọrị nwụchịkọrọ Rashidi Musibau na mmadụ isii ọzọ na mpaghara Ikorodu n'abalị Satọde akpọbeghi ezinụlọ ndị ha tọọro.
Rashidi Musibau bụ otu n'ime ndị isi ndị ọrụ gbatagbata na Legọsi.
Elkana kwuru na ndị ntọrị tọrọ ya na mmadụ isii ndị ọzọ ya na ha so n'ime obodo Ikosi-Ejirin, ọ sị na ndị ntọrị si ebe mmiri nọ wee gbochie ha n'ụzọ, tọrọ ha gbaba n'ime ụgbọ mmiri ha.
Ụgbọelu bepụrụ isi onye agha
Ihe nya mmiri mere mgbe mberede kwanyere otu onye agha si agha lọta na mma ụgbọelu nke bere isi ya tọgbọ.
Eniela nwa amadị a so ebuso Boko Haram agha n'usoro ndị alakuba.
Ndị ogbunigwe nwụrụ eruola mmadu ise
Ndị ọrụ gbata gbata na Maịduguri na-akọwa na ndị nara mụọ site na ogbunigwe ndị omekome abụọ gbara ụnyaahu eruola mmadụ ise ka ndị ihe a metụtara n'eru mmadụ iri anọ na ise.
Ihe a mere mgbe ndị a na-eche na ha bụ ndị Boko Haram gbara ogbunigwe ha bu n'ahụ na obodo Muna Dalti.
Kirstjen Nielsen bidoro ọrụ n'afọ 2017
Onyeisi ngalaba na-ahụ maka nchekwa obodo na mba Amerịka bụ Kirstjen Nielsen esorola n'ime ndị Onyeisiala Donald Trump tinyere n'ọrụ  tinyere akwukwọ arụkwaghịm.
Nwaafọ Naịjirịa bụ Odion Ighalo so na ndị denyere aha ya n'akwụkwọ mgbe Shanghai Shenhua ji ọkpụ goolu ise asatara otu sị Beijing Renhe ntọọị n'asọmpị Chinese Super League asụru ụbọchịụka
Lee ihe nkiri anyị tata
E menyụola ọkụ agbara n'ọdọụgbọelu Owerri
'Anyị letakwara nwaanyị ụgbọala anyị kuturu n'Aba'
Nigeria election 2019: Ndigbo agbakpuuru n'ochendo hapụ ka mmiri maa okeọkpa?
Ụlọomeiwu Anambra Steeti emeela iwu ga-amachi itufu oke ego n'akwamozu onye nwụrụ anwụ bụ nke ha kpọrọ "iwu eji ejikwa mmemme ili na akwamozu mmadụ na steeti"
Ụlọomeiwu a kwuru na ọ bụ ịda iwu ma ọ bụrụ na e mee mmemme akwamozu onye nwụrụ anwụ karịa otu ụbọchị.
Onye tụnyere atụmatụ iwu a bụ Charles Ezeani, na-anọchite anya Anaocha II n'ụlọomeiwu Anambra Steeti.
Iwu a kwukwara na agaghị e dosa ozu mmadụ n'ụlọ ozu karịa ọnwa abụọ onye ahụ nwụrụ, ebe emume akwamozu agaghị akarị otu ụbọchị.
N'ajụjụ BBC Igbo gbara Pete Ibida na-anọchite anya Njikoka 2, o kwuru na ha na-eche ka gọvanọ Willie Obiano tinye aka n'akwụkwọ ga-eme ya iwu.
Ọkaikpe Taiwo Taiwo ji ikpe Gọvanọ Rochas Okorocha na ụlọọrụ Inec akwọchapụla aka n'ikpe ahụ.
O kwuru na ikike ya erughi ichabi ikpe n'akwụkwọ Okorocha gbara ụlọọrụ Inec maka ịkpachi asambodo ya n'ihi akwụkwọ onye ji aha PDP zọọ ọkwa ahụ bụ Jones Onyereri gbara ya.
Uweojii nwụchiri ndị ntọrị abụọ
Ndị uweojii nụchatara maka mwakpo ndị ọchị ehi na-eme na Shaki dị n' Oyo steeti
Ndị uweojii Legọs Steeti kwuru na aka ha akparala mmadụ abụọ a na-enyo so na ndị tọọrọ onyeisi ụlọọrụ ndị mgbanyụ ọkụ bụ 'Fire Service' na Legọs.
Ọnụ na-ekwuru ndị uweojii na Steeti ahụ bụ Bala Elkana kwuru na mmadụ abụọ anwụchiri n'abalị asatọ nke ọnwa Epụrelu afọ 2019 na-enyere ha aka ịchọpụta ndị otu ha.
Na mba Taiwan, onye dọkịnta fopụtara aṅụ dị ndụ anọ febara ma biri n'ime anya otu nwaanyị a kpọrọ He, oge ọ nọ na-abọcha ahịhịa dị n'akụkụ ili.
Ugo ga-ebere na mgbagbu n'abalịa dịka Manchester United ga-anabata Barcelona n'asọmpi Uefa Champịọns Lig.
Ebe Ajax Amsterdam ga-elekwa Juventus ọbịa.
Ntuliaka Izrel dịka ọ na-agba nhatanha
Ntuliaka iji họpụta aka ga-achị mba Izrel kpụ ezigbote ọkụ n'ọnụ ugbua dịka amaghị onye ga-atụ ugo n'etiti pati Likud nke Benjamin Netanyahu nakwa pati "Blue and White" chọrọ ichutu ha n'ọkwa.
Patị abụọ a na-ele anya ịnwete ọkwa iri atọ n'ise n'ụlo ọmeiwu nke Izrel.
O nwekwara ndị Igbo sonyere binye aka na Izrel:
Onyeisiala mba Israel ewela ebubo mpụ
Netanyahu ọ ga-achị Israel nke ugboro ise?
Nke pụtara na-amabeghị pati ga-akpọkọ pati ndị ga-abụ na-ahazi gọọmentị.
Onyeisiala Muhammadu Buhari atuola ụkwụ na Naịjirịa site na njem omere gaa mba United Arab Emirates.
Ọkọtọ na-eche ya metụtara oke mwakpo na-eme mpaghara dị iche iche na Naịjirịa, okachị nke metụtara ogbugbu mmadụ, ntọrị mmadụ na mwakpo Boko Haram.
Ndị agha Naịjirịa egbuola ndị Boko Haram
Ndị agha Naịjirịa na-akọwa na ha meminariri ndị omekome Boko Haram chọro ịwakpọ isi obodo Yobe steeti bụ Damaturu.
Ndị agha sị na ha gburu ọtụtụ ndị agha Boko Haram ma nye ha ọzọ ka ha tinyere isi ịba obodo ahụ.
Asọmpị Champions league nwurulu ọkụ ụnyaahụ ka Tottengham bụ agada gbachiri ụzọ Man City ka ha ji ọkpụ goolu asataghị sị ha "chere, anyị na-abịa" .
Ọnụ otu egwuregwu Liverpool bụ sọ ọchị n'Anfield ebe ha ji goolu abụọ enweghị asisa mechie Porto ọnụ.
Gee nkeji a ebe a:
Buhari kwuru na ya echọzọbeghị nkwa ya kwere ịgbapụta  ụmụaka Chibok ndị Boko Haram tọrọ  afo ise gara aga n'ụlọakwụkwọ ha.
Onyeisiala onye kwuru nke a site n'ọnụ na-ekwuru ya bụ Garba Shehu kwuru na uche ya ka dị na nkwa ahụ o kwere oge ọ banyere ọchịchị agba nke mbụ.
Ma kwukwa na gọọmenti na-agba mbọ iji hụ na atọhapụrụ ụmụaka ụmnwaanyị ndị e ji eji gụnyere Leah Sharibu.
Ndị otu na-agba mbọ maka ntọghapụ ụmụaka ahụ mere ngagharịwe na Legọs ta iji cheta afọ 5 kemgbe a tọrọ ụmụakwụkwọ Chibok.
Otu a kpọrọ Bring Back our Girls maọbụ BBOG na Bekee mere ngagharị iwe taa iji cheta ha.
Oruola afọ anọ eji tọrọ ụmụaka Chibok
Gọọmentị atụọla mmadụ 20 nga
Na foto BBC setere ha, ha yi akwa na-acha mmemme - bụ agwa eji mara ha.
Ụfọdụ n'ime ha yi ọkọlọtọ dị icheiche na ngagharị iwe ahụ.
Ọ bụ n'ụbọchị 14 nke ọnwa Eprelu afọ 2014 ka ndị Boko Haram wakporo ụlọakwụkwọ Dapchi tọrọ ụmụaka 272.
Gịnị ka a ga-ekwu maka mkpebi ndị ọchịchị Federal Executive Council ịmapụta ijeri naịra abụọ maka itinye ozi na-aga n'ikuku a kpọrọ "digital connections" n'ụlọ mkpọrọ?
Joseph Daudu bụbu onyeisi ngalaba na-ahụ maka ndị ọkaiwu na Naịjirịa, gwara BBC na ọ bụ mmadụ amaghị ihe dị mkpa, makana ụlọmkpọrọ ndị dị na Naịjirịa bụ agba ochie.
Ndị agha adọọla ndị Sudan aka na ntị
Ọ ka na-akpọtụkwa na mba Sudan ebe ndị agha napụrụ onyeisiala ha ọchịchị na-adọ ndị na-eme ngagharịiwe aka na ntị sị na ha agaghị anabata ọgbaghara.
Otu ọnụ na-ekwuchitere ndị agha a kwuru na ha anaghị achọ ikike, kama na ndị agha ga-ahụ na ndị mba ahụ kwanyere onwe ha ugwu.
Naịjirịa ga-amata ebe ha kwụ na AFCON tata
N'abalịa ka a ga-ama ma isi Naịjirịa a ga-apụtakwa n'asọmpi Iko mba Afrịka a na-akpọ AFCON.
A ga-eme ngụpụta ebe a ga-ama ndị ga-ezute ibe na otu ha ga-anọ n'ime ya.
Ebee ka ị na-aga? Tụrụ ute gị bịa dina n'ọgbakọ BBC Igbo.com maka akụkọ bụ eziokwu ma pụkwaa iche.
Christine Lagarde bụ onyeisi IMF
Onyeisi International Monetary Fund bụ Christine Lagarde akpọọla gọọmenti etiti oku ka ha wepụ ego ha na-agbakwụnye iji hụ na mmanụ ụgbọala ndị ọnụ ala.
O kwuru nke a oge ọ na-agwa ndị ntaakụkọ okwu ụbọchị Tọsde n'ọgbakọ ịkwalite akụnaụba nke ụlọakụ mbaụwa hiwere na Washington, dị na mba Amerịka.
Largarde kwuru na ọ bụrụ na gọọmenti mee o tu a, ọ ka e ji ego ha nwetara tinye n'ọrụ n'ahụike, agụmakwụkwọ na iwulite ihe owuwu ndị na-akwado akụnaụba.
Ndị Naịjirịa agaghị nzụkọ n'Amerịka?
O sị, "Anyị kwenyere na iwepụ ego a na-agbakwụnye na mmanụ bụ ihe kwesịrị ekwesị.
I lee anya. opekatampe e mefuru $5.2 million n'afọ 2015 nakwa mpụtara so ya.
Ngalaba na-ahụ maka ihe gbasara ego achọpụtala ndụ ole a kara ịzọpụta ma ọ bụụ na a na-akwụ ego ole kwesịrị maka mmanụ."
O ruola afọ ise atọrọ ụmụaka Chibok
Ụfọdụ ụmụakwụkwọ Chibok atọghapụrụ n'agbụ na-agụzị akwụkwọ na mahadum dị n'Amerịka
Dịka ọ fọrọ ụbọchị abụọ iji mee afọ ise kemgbe a tọrọ ụmụakwụkwọ Chibok, otu Bring Back our Girls ga-eme ngagharịiwe iji cheta ụmụakwụkwọ ahụ a tọọrọ.
A tọrọ ụmụakwụkwụ nwaanyị dị 272 (narị abụọ, iri asaa na abụọ) n'afọ 2014, e mecha a tọhapụ ihe dịka notu narị n'ime ha ndị e ji ndị Boko Haram eji eji gbara isi ha.
Wike asaraala Amaechi aka udo
Gọvanọ na-achị Rivas steeti bụ Nyesom Wike asapela aka mmezi nyere Rotimi Amaechi dịka ụlọikpe kachasị kụchapụrụ ikpe APC ịsonye na ntuliaka na Rivas steeti
Wike kwuru na ọ ka ga-abara ndị steeti ahụ uru maọbụrụ na ha abụọ bịakọta ọnụ jịkọọ aka rụọ ọrụ maka ọganihu Rivas steeti.
Arsenal asụọla Napoli akwụ n'Emirates
"Gbuoro onye ị hụrụ n'anya ehi 10 ma ị chọọ"
Ndịagha ewerela ọnọdụ ọchịchị na Sudan
Ọtụtụ mmadu na-akato oke ogbugbu mmadu ndị uweojii na-eme
Ọnụ na-ekwuru ndị uweojii na Legọs bụ Bala Elkana sị na aka akparala ndị uweojii a na-eche n'aka dị n'ogbugbu nwa agbọghọbịa n'Ajegunle dị na Legọs.
N'akwụkwọ mgbasa ọzị o binyere aka, Elkana sị na onyeisi ndi uweojii na Legọs bụ Zubairu Muazu nyere iwu ka anwụchịkọ ndi uweojii aka ha dị na mgbagbu mmadụ metụtara Ada Ifeanyị di afọ iri abụọ nakwa Emmanuel Akomafuwa.
Ndi uweojii si na ihe mere n'utụtụ Satọde bu ụbọchi nke iri an ato nke ọnwa Epreelu, n'ebe elekere asaa.
Akwụkwọ mgasa ozi a sị: "Eburu ndị a ihe metụtara gawa ụlọ ọgwụ ebe ekpebiri na Ada Ifeanyi anwụọla. Emmanuel Ifeanyi no ebe ahụ anata ọgwụgọ."
Ndi uweojii aka ji bụ: Inspector Adamu Usman, Sergeant Adeyeye Adeoye, Sergeant Kashim Tijani, Sergeant Lucky Akigbe na Sergeant Paul Adeoye. Inspector Dania Ojo, bu onye gbapụrụ ọsọ mgbe ihe a mere bụ onye a na-achọzị achọ."
Cheta na akụkọ na soshal midikọwara etu ndị uweojii ji gbabuo nwa agbọghobịa ma merụrụọ nwoke ya na ya so ezigbote ahụ n'abalị ụnyaahụ.
SARS: Ihe ndị mmadụ na-ekwu maka mwogharị ha
Etu esiri jide ndị SARS mere mpụ
Onye ọnu na-eru n'okwu n'ihe banyere mmegide ndị uweojii eji akara Twitter @segalink mara dere na ndị uweojii anwụchiela ndi otu ha kpara ike a.
Nke a na-abịa dika onye oti egwu aha ya bụ Rugged Man tiri mkpu sị ka ekpee onye ọbụla gburu onye aka ya di ọcha ikpe ọnwụ.
Rugged Man dere ihe a n'akara Twitter bụ @RuggeddyBaba
Oke ogbugbu ndị mmadụ site na aka ndị uweojii bụ ihe ọtụtụ mmadu na-akatọ.
Na nsonso a, ha gbagburu nwoke aha ya bụ Kolade Johnson na otu Legọs a kwa, nke mere ụtụtụ mmaọ̄ụ jiri kwalitekwa atụmatụ #EndSARS.
Lee ihe otu onye dabanyere n'aka ndị SARS gwara BBC Igbo.
Facebook Nyụrụ ka ọkụ taa
Ụnụ achọpụtakwara e, na Facebook, Instagram na messinger nyụrụ ka ọkụ ihe ruru awa atọ taa.
Nsogbu a malitere ihe dị ka elekere iri na otu nke ụtụtụ a mezikwara n'elekara abụọ nke ehihie.
Ụkọ ụgbọala Keke agwọwala ndị mmadụ n'ụzọ n'Abịa steeti
Ihe Manchester City na Chelsea gbara
Eze bụ Pep Guardiola naanị ọchị taa
Ebe ndị ọrụ ha ekwughị ihe gbatara nke a, ha rịrọ mgbaghara.
Akụkọ ruru BBC Igbo nti site Abịa steetị na-akọwa na ndị njem tọọrọ n'ụzọ n'abalị Satọde maka mechi nwamgbenta gọọmentị mechiri keke na steeti ahụ.
Kọmịshọna mgbasa ozi  bụ John Okeiyi kwuru na ụnyaahụ bụ ụbọchị mbụ ebidoro ya bụ amụma nke  gọọmentị  tụrụ anya na ọ ga-ebelata ohi na mpụ na steeti ahụ.
Ọtụtụ mmadu na-akato oke ogbugbu mmadu ndị uweojii na-eme
Na steeti Legọs, onye uweojii agbarala nwaagbọghọbịa tụọ ma merukwa nwa nwoke ya na ya yi ahụ n'Ajagunle.
Onyeisi ndị uweojii na Legọs bụ Zubairu Muazu enyela iwu ka anwụchikọ ndị otu ha gburu Ada Ifeanyi na merukwa Emma Akomafuwa ahụ.
Manchester City ji ọkpụ goolu atọ charaacha nyụọ ndị Cyrstal Palace ịkpakwụ taa n'Asọmpị premier League ebe Chrystal Palace ji otu ọkpụ gosi na ọ bụ nwoke na ibe ya lụrụ ya bụ ọgụ.
Gee Nkeji Igbo ebe a
Onye zọrọ oche onyeisiala n'okpuru pati PDP bụ Atiku Abubakar asaala atamụmatụ patị APC weputara n'ụloikpe nke n'akọwa na site n'ebe amụru ya, onweghi ikike ịzọ ọchịchị onyeisiala na Naịjirịa.
Atiku si n'okwu a enweghi isi nke oji nwee ọdụ, ka APC chọba ihe ọzọ ha ga-ekwu.
Rifkatu Galang, onye atọọrọ mgbe ọ dị afọ 17 n Chibok ka nọkwa n'aka ndị ntọọrị
Ụfọdụ ụmụ Chibok ka nọkwa n'aka Boko Haram
Taa mere ya afọ ise ndị omekome Boko Haram tọọrọ ụmụakwụkwọ na gọọmentị Girls Secondary School nke dị na Chibok, Borno steeti.
ụbú n'abalị ụbọchị nke iri na anọ nke ọnwa Apreelụ 2014 ka tọọrọ ụmụakwụkwọ karịrị narị abụọ n'ụlọ akwụwkọ ha.
Kamgbe ahụ, enwetala otu narị na asaa n'ime ha mana ihe karịrị narị ka na-efu efu.
Gụọ akụkọ a n'uju ebe a:Nne na nna ụmụ Chibok etinyela nchekwube n'aka TB Joshua
Gọọmenti mba US mechiri n'izu gara ga maka na ndị sineti akwadoghi bọjetị ha
Pati anọghị n'ọchịchị na mba Amerịka enyela gọọmentị onyeisiala Donald Trump ruo ụbọchị nke iri abụọ na asaa nke ọnwa Epreelu ka o nye  ha akwụkwọ oji kwụọ ụtụ isi.
Pati Demokrat nyebụrụ Trump ubọchị nke iri nke ọnwa a ka ome ihe ha kwuru mana ọgbajụrụ ha.
Pogba gbakpuchara goolu ha abụọ
Manchester United pụtara ka nwachinemere ụnyaahụ mgbe ha zutere West Ham n'ọgbọ egwuregwu Old Traford.
Ọ bu penariti abụọ otu ugo ha bụ Pogba jiri mee ihe nyere Manu ọnụ ha ga-eji kwuo okwu ka agbachara ya bụ asọmpị.
Gụọ nke a n'uju ebe a: Man Utd alaala na nta
Gee njeki ndị a ebe a:
Lee ihe nkiri anyi nke taa:
Igwe e ji ere mmanụ
Igwe e ji ere mmanụ
Ọkammụta n'ịhe gbasara akụnaụba bụ Boniface Chizea kọwara na-uru dị n'iwepụ ego mgbakwụnye a na-akwụ na mmanụ ụgbọala nke a kpọrọ 'fuel subsidy' na Bekee karịrị ọghọm dị na ya.
Ndị na-ere mmanụ ụgbọala n'Anambara akwụsịla abụbọọrụ
'Anyị ụmụ Naịjirịa atagbuola onwe anyị n'ahụhụ'
Cheta na onyeisi International Monetary Fund bụ Christine Lagarde kpọrọ gọọmenti etiti oku ka ha wepụ ego ha na-agbakwụnye iji hụ na mmanụ ụgbọala dị ọnụ ala.
Ngwa ngwa o kwuru nke a, ụkọ mmanụ ụgbọala malitere n'ụfọdụ obodo ndị mepere emepe dịka ndị mmadụ malitere ịzụ mmanụ ụgbọala aghara aghara n'ihi egwu ụkọ ya.
Mana na mkparịaụka ya na BBC Igbo nwere, Chizea kọwara na mbido na iwepụ 'fuel subsidy ga-ebute ihe ịda oke ọnụahịa mana ahapụ ya n'ihe ga-adịkwa mma dịka gọọmentị enwe ike ịchekwa ego a kara imefu n'ikwụ ụgwọ 'subsidy. tinye ya n'ọrụ.
"Ndị mmadụ anaghị aghọtacha: Ọ ga-ebute ihe ịda oke ọnụ obere."
"Ndị ji ya enwe ego karịrịị akarị: ndị ọnọ-na-etiti, ndị na-ezupu mmanụ anyị na mba ọzọ bụ ndị 'subsidy dabanyere."
Chizea onye bụbu onye ọrụ ụlọakụ kwuru na ọ bụ oge gọọmenti nọ ugbua weliiri ego a na-ere mmanụ kwesịrị ka ha wepụ aka n'itinye ego ole a na-ere mmanụ.
Na nkọwa ya, ọghọm dị na ya gụnyere:
Fuel subsidy mere na ego e kwesịrị inye ndị na-arụpụta ngwaahịa iji tubata akọrọngwa ha ji arụ ọrụ a na-enye ya ndị na-atụbata mmanụ ụgbọala.
Gọọmenti na-ebi ego were na-akwụ ụgwọ subsidy, o kwuru na ọ bụụ na enweghị ihe e mere maka nke a, Naijiria ga-alọghachi n'ọnọdụ ọ nọ tupu Ngozi Okonjo-Iwela nweta mgbaghara ụgwọ e bitere.
EndSars: E kwesịrị imechi Sars kpam kpam - Segun Awosanya
Ọkụ erepiala elu ụlọụka Notre Dame Cathedral na mba France
Ụmụ Naijiria ejiriala ogbo na ncha saa Keyamo ahụ maka okwu Waec
Mbinyeaka Ekwueme Eleje ebe ó na-egosi
Priscilla Ekwueme Eleje bụ nwaanyị mbụ mbinyeaka ya na-apụta n'ego Naịjirịa nke otu puku, n'ime afọ iri isii na otu.
Ọ bụkwa nwaanyị nke mbụ ga-anọ n'ọkwa "Director of Currency Operations" n'ụlọakụ etiti na Naịjirịa.
Ị ma Sandie Okoro ada Igbo ọzọ welitere isi na World Bank?
Kedụ ihe ị ma maka ada Igbo ji eje mba bụ  Dehlia Umunna?
Ihe abụọ ndị a bụ ihe mere o ji ewu ewu ebe niile na Naịjiria gụnyere soshal midia.
Lee ihe ndị anyị chọpụtara maka ya.
EFCC kwuru na Umar chọ nde naira ịrị
Ọ bụ onyeisi na-ahụ maka ngagharị ego na Central Bank bụ ụlọakụ etiti Naịjirịa.
Ọ gụrụ akwụkwọ na Mahadum nke Jos dị na Plateau steeti n'afọ 1981 na afọ 1984.
O bidoro ọrụ n'ụlọakụ etiti n'afọ 1984 rue afọ 2010 mgbe ọkwa ya rịrị elu.
Ọ gụkwara akwụkwọ na mahadum Boston dị na Massachusetts dị na mba Amerịka.
Priscillia ga-esonye Ngozi Okonjo Iweala na Sandie Okoro bụ ụmụnwaanyị Naịjirịa abụọ nwere ọkwa n'ụlọakụ ukwu nke ụwa niile.
Anyị ga-ewetakwa ihe ndị a na-amaghị maka Odoziakụ Priscillia Ekwueme Eleje.
Onye ọbụla nara ụtụisi n'ahịa a ga-akpụpụ ya ụlọikpe - Adinuba
Barcelona afọjuola Man Utd ose Nsụka n'ọnụ
Ọ bụghị iwu na ị ga-alụ nwaanyị ọbụla mụtara gị nwa - Rudeboy P
Akụkọ anyi ji mere ọji ụtụtụ
Ụmụ Boys' Brigade na Gombe
Ụgbọala akugbuola ụmụaka Boy's Brigade mmadụ iri dịka ha na-eme eme ngagharị 'Easter',ebe mmadụ iri atọ merụru ahụ na Gombe steeti  dịka ọnụ na-ekwuru ndị uweojii na Gombe steeti bụ Mary Malum si gwaa BBC Igbo.
Ụmụaka ndị a sị St Peter's Anglican Church nakwa Bamusa nọ Ụlọọgwụ Gombe Specialist Hospital ugbua a na-anata ọgwụgwọ.
Igbo na Yoruba bụ Nwanne
Ooni nke Ife Oba Adeyeye Ogunwusi
Ooni nke Ife, Oba Adeyeye Ogunwusi ekwusiela ike na ndị Yoroba na Igbo bụ ụmụnwanne sị otu afọ nke bụ na o nweghị nkesa.
Oba Ogunwusi onye kwuru nke a oge ọ nabatara Onyeisi Ohaneze ndị Igbo Lagos bụ Solomon Ogbonna n'obi gwara Ndịgbo ha wụsa ahụ na Legọs na "uyo bụ uyo maa gị".
Ndị mmadụ na-etị na-ebe na Sri Lanka
N'ofesi, ọnụọgụgụ ndị mmadụ nwụrụ n'ogbunikwe Sri Lanka achụwala narị atọ ugbua.
Agbanyeghị na o nwebeghị otu kwetara n' aka ha dị na ya, gọọmentị obodo ahụ na-arụjere ndị ajo otu ọhụrụ a kpọrọ, National Thowheed Jamath dịka ndị nwere ike ịkpa ya bụ agwa ọjọọ.
Chelsea na Burnely ga-akwata tata
dịka ndị otu egwu bọọlụ dị iche iche na-achịpụ ya n' asọmpị Champions League, ndị Chelsea na Burnley na-eke nkwụcha ikwakọrịta mpi n' asọmpi Premier League tata.
Ya bụ asọmpi ga-ebiri ọkụ na elekere asatọ nke abalịa ga-eme ka ndị Chelsea wụgoro na ogogo nke atọ ma ha merie.
Abụm onye Naijirịa - Atiku
Onye zọrọ ọchịchi onyeisiala n'okpuru pati PDP bụ Atiku Abubakar akọwara ihe mere ya jiri tozuo ịzọ ọkwa dịka onyeisiala Naijirịa.
Na nkọwa Atiku, atụmatụ pati no na ọchịchị bụ All Progressives Congress (APC) wepụtara na ya abụghị onye Naịjirịa adabaghi manacha makana nne na nna ya bu ndị Naịjirịa kpọmkwem.
Dịka, amụrụ ha na Naịjirịa.
Atiku si na nne ya bu onye Dutse nke di na Jigawa Steeti, ebe nna ya bụ onye Wumo di na Sokoto steeti.
Onye ọkpa ọchi buzi onyeisiala Ukraine
Ọkwa egwuregwu egwuregwu ka ojiri sonye na achụmta vootu ịbụrụ onye isiala Ukraine
Mana Volodymyr Zelensky abụrụla onyeisiala n'ezie ka ndị Ukraine si na etu osi mee ka onyeisiala n'ihe onyonyo masiri ha, ya bịa mee ya n'ezie.
Ụlọụka atọ so n'ebe awakporo
Mmadụ 290 anwụọla na mwakpo Sri Lanka
Ọnụ ọgụgu ndị nwụrụ na mwakpo eji ogbuniwe mee n'ulọ ụka nakwa ụlọ ezumike eruola mmadụ nara abụo na iri itoolu, ebe ihe karịrị mmadụ nari ise merụrụ ahụ.
Amabeghi onye kpara ike a, mana aka ndị nchekwa ji mmadu iri abuo na anọ a na-enyocha.
Onye ọgba ọsọ Divine Oduduru tụrụ ugo na asọmpị ọsọ akpọrọ Michael Johnson Invitational agbara ụbọchị Satọde ụbọchi nke iri abuọ nke ọnwa Apreelu, 2019.
Oduduru ji nkeji itoolu na ọma ji merie ma chabịe ọkacha gba Francis Obikwelu gbatara n'afọ 1999.
Gee Nkeji ndi ebe a:
Lee ihe ọnyonyo nke taa:
Anwaala ọgwụ mgbochi mbụ ma na ọ bu n'obere obere
Nnukwu nyocha ọgwu mgbochi mbụ maka ọrịa ịba amalitela na Malawi.
Ọgwụ mgbochi a akpọrọ 'RTS,S vaccine' na-akụziri ihe na-alụrụ ahụ mmadụ ọgụ etu ha ga-esi awakpo ịba, bụ ihe anwụnta na-ebunye mmadu ma ọ taa ya.
Ihe anọ ịmaghị maka ọrịa ịba
Ihe ise ịba jiri dị iche na Taịfọd
Ụzọ iri ị ga-eji gbochie ịba lasa
Na mbụ, obere ịgba ọgwụ mgbochi a gosiri na ihe ruru pasentị 40 n'ime ụmụaka dị ọnwa 5 ruo 17 nwetere ọgwụ a nwere mgbochi.
Ọrịa ịba dịka ọ na-arị ọzọ na ka o mechara afọ iri enwetere mmeri n'iluso ya ọgụ.
Dịka ọnụọgụgụ kwa afọ si ụwa niile na-akọwa na ọrịa a na-arigo arigo kama ịda ada, nke butere egwu na o jikwa ike alaghachite.
Malawi bụ mbụ n'ime mba atọ a họpụtara iso na mgbochi mbụ a e ji ewepụta ọgwụ a. Ọ ga-enye ụmụaka puku narị iri abụọ dị afọ abụọ gbadawa mgbochi.
Mba ndị ọzọ bụ Ghana na Kenya ga-amalite nke ya n'izu ụka na-abịa.
Kedụ etu nsogbu ọrịa ịba dị?
Ọrịa ịba na-egbu ihe ka mmadụ 435,000 n'ụwa niile kwa afọ, ọkachasị ụmụaka.
Ndị ọrịa a na-egbu karịrị n'Afịrịka, ebe ihe karịrị ụmụaka 250,000 na-anwụ kwa afọ, dịka WHO si kwuo.
E bidoro ịnwa ọgwụ a n'afọ 2009.
"E nwere mba asaa so nwaa ihe a ụmụaka 15,000 so mee," Dọkịnta David Schellenberg gwara BBC Newsday.
Ọ sị; "Nwale a gosiri na ọgwụ mgbochi a na-egbochi ịba. Onweghị ihe ọjọọ ọbụla ọ na-eme."
A họtara mba ndị a makana ha na-eme nnukwu mgbochi ịba, nke gunyere iji 'net', ma nwekwa ọtụtu ndị bu ọrịa ịba.
Oteela ndị mmadụ na-eti mkpu ka ewepụta ọgwụ ga-agwọ ịba
I ji aghụghọ lee Jamb?
Kedụ ebe a kwụdị akwụ maka nnọchiteanya 'Orlu zone' na Sineti?
Ndigbo na Yoroba bụ otu afọ mụrụ - Oba Ogunwusi Adeyeye
Arsenal ahụghị bọọlụ gbaa taa dịka Wolves napụrụha ha ụkwụ site n'ịsụnye ha ọkpụ goolu atọ asatara naanị otu.
Wolves malitere ịkaji Arsenal nku na nkeji 28 mgbe Ruben Neves ji "Free kick" nye goolu mbụ ha.
Wolves agwọọla Man Utd ara
Crystal Palace akụọla Arsenal isi aba okpu n'ụlọ ha
Ka a na-ekwu nke a na-ekwu ndị Wolves nwetere bọọlụ n'akụkụ bụ nke Matt Doherty ji isii ya makpuo n'ime neetị na nkeji 37.
N'iji pịa Arsenal ụtalị, Diogo Jota nke Wolves ji oke ọsọ kpaa ndị otu Arsenal abụọ ma si n'okpuru aka oche goolu ndị Arsenal bụ Leno wụnye goolu ọzọ na nkeji 45.
N'ihe karịrị ọkara n'ime agba nke abụọ, ndị otu abụọ a kwechiri rue na nkeji 80 mgbe Sokratis Papastathopoulus nyere goolu nkasi obi ndị Arsenal.
Arsenal gbọrọ ụja niile ha nwereike mana Wolves gwara ha na obighi n'ịgbọ ụja ma were ọkpụ atọ asatara otu merie ha.
Mmeri a ndị Wolves meriri Arsenal bụ mbụ ha na-emeri ha kamgbe afọ 1979.
Dịka ọ dị ugbua Arsenal ji ọnụọgụgụ 66 nọrọ na ndị ise n'ogogo tebụlụ Premier League.
Ọgụ 'ndị otu nzuzo' ataala isi mmadụ atọ n'Umudioka
Arụchaala ihe ndị Buharị na-abịa ịgbape na Lagos?
Akụkọ ndị dị mkpa taa:
Kemgbe afọ 2015 ọ banyere ọchịchị, Buhari agaala njem mba ndị ọzọ ihe kariri otu afọ
Onyeisiala Naijiria bụ Muhammadu Buhari azọpụla ụkwụ ije gawarala onwe ya mba Britain ụbọchị Tọzde.
Dịka ọnụ na-ekwuru ya bụ Femi Adesina siri kọwapụta n'ozi o wepụtara,Buhari ga-anọ njem ya rue abalị ise nke ọnwa Mee.
A kpọghị okwu aka ihe ọ gara ime n'Alabekee mana e kwuru na njem ya enweghị ka o siri gbasa ọchịchị obodo.
Buhari zopụrụ ije dịka ọ gbapechara ọrụ ụfọdụ na Maiduguri,Borno steeti.
Mike Zhang abụrụla onye China mbụ a ga-echichi ọdịnala na Naijiria
Mike Zhang abụrụla onye China mbụ a ga-echichi ọdịnala na Naijiria
Emir nke Kano bụ Mohammed Sanusi echiela Mike Zhang echichi ' Wakilin Yan Chanan' nke pụtara 'onye nnochite anya ndị China.'
Mike Zhang abụrụla onye China mbụ a ga-echichi ọdịnala na Naijiria
Ọnụ na-ekwuru alaeze Kano bụ Saadatu Baba-Ahmed kwuru na nkwanyere ugwu na-esote mbawanye ndị ojiegoachụego ndị China na-etinye ego na Kano.
Sịnetị akpọọla onyeisi ndị uweojii oku
Ndị Sịnetị agwala onyeisi ndị uweojii bụ Mohammed Adamu ka ọ wụchie n'ihu ha bịa kọwaa mbọ ọ na-agba iji kwụsị oke ntọọ dị na Naịjirịa ugbua.
Ha kwuru na oku a abụghị maka ịkatọọ ya mana ọ bụ ka ha tụkọta uche ọnụ mara ụzọ a ga-eji gboo nsogbu dị n'ịtọ mmadụ na Naịjirịa.
Onwere ihe Buhari ga-eme Ibrahim Idris?
Cheta nizuụka gara aga atọọrọ ma gbuo nwafọ mba Briten bụ Faye Mooney na ndị ọzọ na Kaduna Steeti.
Buhari agaghị ekposa ndị mịnịsta ya ugbua - Lai Mohammed
O kenere Obasanjo maka edemede ya si na ha ga-aṅantị na ndụmọdụ ya.
Minista na-ahụ maka mgbasa ozi bụ Lai Mohammed ekwuola na oge erubeghi mgbe onyeisiala Buhari ga-eji ekposa ndị minista o ji arụ ọrụ.
O kwuru na ọ bụ mgbe ha mechara nzukọ nke ikpeazụ n'abalị iri abụọ na abụọ nke ọnwa Mee.
N'ikpeazụ onye bụbu Osote onyeisiala mba Amerịka bụ Joe Biden ekwupụtala uche ya n'ịzọ ọkwa onyeisiala mba Amerịka n'afọ 2020.
O kwuru nke a n'ozi o wepụtara n'ihe onyonyo na ugwu eji mara mba Amerịka bụ ihe nọ zi n'ihe ihe ndụ ugbua.
Biden na mmadụ iri na itoolu ndị ọzọ gụnyere sịnetọ Elizabeth Warren, Kamala Harris na Bernie Sanders ga-asọkata mpi n'inwete ọkwa a.
Otu jikọtara ndị na-agba bọọlụ n'Ịngland akpọọla oku megide ịkpa oke agbụrụ dị n'egwuregwu bọọlụ
Ha akwala ndị ọgba bọọlụ ka ha zite ihe na-egosi na akpasoro ha oke agbụrụ.
Ọkụ gbagburu mmadụ 19n'ihe mberede okporoụzọ
Ọkụ a gbagbuola mmadụ iri na itoolu gara agbamaakwụkwọ dịka ụgbọala ha nwere ihe mberede nke ọkporoụzọ,ebe 23 merụrụ ahụ n'obodo a Gwaaram dị na Jigawa  steeti.
Akụkọ kwuru na mmadụ iri anọ na abụọ  nọ n'ime ụgbọala na-ebu mmadụ iri na asatọ oge taya ụgbọala nke ihu gbara m, ụgbọala ha tụgharịa ụgboro ugboro tupu o nwuru ọkụ gbagbuo mmadụ iri na itoolu,ebe iri abụọ merụrụ ahụ.
E bugara ha ụlọọgwụ 'Azari Federal Medical Centre ebe ha nọ anata nleta.
World Malaria Day: Ịba ka na-akpa ike
Ọnụ na-ekwuru ndị ụlọmkpọrọ ahụ bụ ASP Effanga Etim, Ha kwuru na ha nyere ya ezi nleta dịka edebanyere aha ya n'ụlọgwụ General Hospital in Calabar maka nleta tupu a mụọ nwa ma bugakwa ya nnukwu ụlọọgwụ 'University of Calabar Teaching Hospital (UCTH' oge ọnọdụ ya kawanyere njọ.
Dịka a na-eme ncheta ụbọchị ọrịa ịba n'ụwa gba gburugburu, otu WHO akpoola oku ka onye ọbụla tinye uchu  n'agha a na-ebu megide ọrịa ịba dịka ha gbara ama na otu nwa na-anwụ kwa nkeji abụọ ọbụla n'ihi ọrịa a.
Kwụọ anyị nde N20m maka ọnwụ Somtochukwu Ibeanusi- Ezinaụlọ ya
Ụmụaka si n'ụlọakwụkwọ dị na Legọs ka nwereike ịtọ n'ime ụvụrụ ụlọ ahụ
Ezinalụlọ Somtochukwu Ibeanusi, nwaata ahụ  a gbagburu n'afọ 2017 oge ndị uweojii ji egbe achụsasị ndị mmadụ oge a na-emebi Ahia Eke Ukwu  dị n'Owere n'Imo state chọrọ ka gọọmenti Imo kwụọ ha nde Naira iri abụọ dịka ego iti aka n'obi.
Nna nwa ahụ tiri mkpu ahụ na ụlọ mkpesa pụrụ iche e hiwere iji lebanye anya na akpamike na mgbagbu ndị uweojii na-akpagide ọha mmadụ na Ndịda Anyanwụ Naijiria nke otu jikọrọ ndị ọrụ abụghị gọọmenti a kpọrọ  'Network on Police Reform in Nigeria (NOPRIN) hiwere n'Owere ụbọchị Wenezde.
Ọrịa Meningitis egbuola mmadụ iri ise na asatọ, ebe ọrịa ahụ ji mmadụ narị asaa na  iri isii na steeti iri na ise n'afọ  a dịka ngalaba na ahụ maka mgbochi orịa na Naijiria bụ NCDC  n'aha ịchafụ siri gbaa n'ama ụbọchị Wenezde oge e mere ncheta ụbọchị Meningitis na mbaụwa.
Ụmụaka nde 160 agbaghị ọgwụ mgbochi arụrụbara
Nchopụta ọhụrụ otu Unicef mere gosiri na ihe karịrị nde ụmụaka 160 agbaghị ọgwụ mgbochi arụrụbara bido n'afọ 2010 rue afọ 2017 nke mere ka ọrịa ahụ jalite ọzọ n'ụwa niile.
Ihe karịrị nsogbu arụrụbara ọhhụụ bụ ihe mere n'ụwa niile n'ọwa atọ mbụ n'afọ 2019.
Nwaanyịm mụrụ ejima n'ụlọmkpọọ anwụọla
Ụmụ Igbo ụnụ echetara nwaayị mụrụ ejima n'ụlọmkpọrọ Afokan dị na Calabar n'izu gara aga?
Akụkọ na-eru anyị nti kwuru na nwaanyị  ahụ onye na-eche ikpe maka ebubo izu nwa( dị ime ọnwa isi n'ọnwa Novermber afọ 2018) alaa la mụọ  abalị abụọ ọ mụchara nwa n'ihi nsogbu so ọwụwa afọ a waara ya maka ịmụ ụmụaka ndị ahụ.
Ọnụ na-ekwuru ndị ụlọmkpọrọ ahụ bụ ASP Effanga Etim,kwuru na ha nyere ya ezi nleta dịka e debanyere aha ya n'ụlọgwụ 'General Hospital in Calabar' maka nleta tupu a mụọ nwa ma bugakwa ya nnukwu ụlọọgwụ 'University of Calabar Teaching Hospital' (UCTH) oge ọnọdụ ya kawanyere njọ.
Man City egosila Man. U nkarị
Bernardo Silva kpara ike n'asọmpị ndị Man City na Manu U karịcha ndị egwu ndị ọzọ dịka o nyere goolu nke 14 ya n'agba a
Manchester City kụrụ Manchester United isi aba okpu dịka ha nyere ha ọkpụ abụọ asataghị ihe n' asompi ha nwere na Old Trafford n'abalị Wenezde.
Man City egweriela ọkpụkpụ Man United ka Everton bọkachara ha
Gee akụkọ ndị a ebe a:
Tinubu agaghị abụ onyeisiala ma Buhari chichaa- Onyeisi  Miyetti Allah
Onyeisi Miyetti Allah bụ Abdullahi Bodejo ekwuola na okwu na Ahmed Tinubu ga-achi Naijiria ma Buhari rituo n'ọkwa bụ ajambene.
Na mkparịtaụka ya na ụlọntaakụkọ Sun nwere ụbọchị Satọde, Bodejo  kwuru , na ọ bụ ndị Ugwu ga-aga n'ihu na-achị.
Ntuliaka 2019 o butere ịkpa oke agbụrụ na Lagos?
"Ihe m ma bụ na Tinubu enweghị ike ịbụ onyeisiala Naijiria. Nke ahụ bụ eziokwu.
"Ọ kaala. O nwere ike karịa Buhari na ịka nka. Ụfọdụ na-eche na Tinubu bụ nnukwu mmọnwụ mana ọ bụghị."
Bodejo kwukwara na ọ ga-esi ike onye Igbo ịchị n'ihi n'okwu ya," ha bu ihe ọjọọ n'obi."
Ndigbo e nwere ọnụ okwu na ndọrọndọrọ ọchịchị Lagos?
Lagos Governorship Election: 'Ndịgbo chere na ọgbaghara mere ntuliaka e meburu ga-emekwa ọzọ'
Ọ gara n'ihu kwuo na ndị Ugwu ga na-achị ọgbọ na ntuliaka ọbụla e mere n'ihi na ndị ndịda enweghị efe ị ga-atụ vootu dịka ịchụ ego na-aka ha mkpa karịa.
"Ndị nọ na Ndịda Naijiria enweghị efe. I chere na onye Igbo ga-ahapụ ọdọ ahịa ya gaa kwụrụ n'ahịrị awa isii maka ịtụnyere mmadụ? E wezụga ma ha agbanwere tupu 2023."
"N'Ugwu Naijiria, ndị mmadụ dị njikere ịkwụ n'ahịrị bido n'ụtụtụ rue abalị iji tụnyere otu onye.
Ndịgbo anaghị etinye uchu na ndọrọndọrọ ọchịchị, na achụmta ego ka ha na-etinye uchu."
Tụnye ndị a na-ebo ebubo igbu Nọọsụ n'ụlọmkpọrọ- ọkaikpe
Gọọmenti Britain adịla njikere ịrụ ụlọ nkpọrọ na'Naijiria
Ụlọikpe majie dị n'Enugwu enyela iwu ka a nwụchie n'ụlọmkpọrọ mmadụ atọ bụ ndị ọrụ ụlọọgwụ Federal Neuropsychiatric Hospital, Enugu, maka ebubo igbu osote onyeisi ndị nọọsụ n'ụlọọgwụ ahụ bụ Dr Maria Amadi.
Ndi uweojii n'Enugwu steeti kpụpụrụ Afam Ndu, Stella Achara nakwa Ruth Buzo-Maduka ụlọikpe maka ebubo ịtụ ajọ alo na igbu mmadụ.
Ndị ntọ tọrọ ndị ọrụ Shell abụọ
Ndị uweojii agbaala ama na a tọrọ mmadụ abụọ welitere isi n'ụlọọrụ Shell ebe e gburu ndị uweojii na-echekwa ha na Rivas steeti ka ha na-alọta njem ọrụ.
A taala Neymar ahụhụ maka ihe o dere na soshal midia
Uefa amachiela Neymar nke PSG isonye n'asompi Yurop atọ maka  ịkparị ndị na-egbu bọọlụ n igwe okwu Instagram ya ka a gbagbuchara Manchester United na Champtions League.
Gere akụkọ dị ndị mkpa taa na ntị ebe a:
Ndị Man City ka ha merichara Burnley
Manchester City ka nọ n'ụzọ ịtụ ugo n'asọmpị Premier League nke 2019 ka goolu Sergio Aguero nyere ha mmeri na nzute ha na Burnley na ọgbo egwuregwu Turf Moor.
Igwe Bekee kpọrọ "goal-line technology" bu ihe eji kpebie na nrịba bọọlụ Aguero ziri ezi. Nke a goosiri etu ya bu asọmpi siri gaa - Man City abịaghị ka ndị zuru ka emee.
Man City agbarala isi onwe ha
Mmiri eriela Man City n'azụ ụlọ ha
Akụkọ kachasị n'abalị: Man City bụ ọkaibe
Burnley haziri onwe ha ọfụma nke, mana ọ bụ Man City ka mmeri bara n'aka ka onye na-egbu asọmpi ahụ gbuchiri ya.
Man City ga-anabata Burnley na be ha, ma gakwuru Brighton n'izu na-abịa.
Ha merie asọmpi abụọ, iko ga-abu nke ha.
Ndị agha Naịjirịa abaala ụzọ na Gombe
Ndị agha Naịjirịa ezipula ndị otu ha na Gombe ka ha kwado mmachi amachiri ngagharị na steeti ahụ kemgbe Satọde.
Onye nọchite odeakwụkwọ steeti ahụ bụ  James Pisajih sị na nke a bụ ka egbochie ọgbaaghara nwere ike ịsochi ụmụaka ndị Boys Brigade nwụrụ n'izu gara aga.
IS "awakpola" ndị agha Naịjirịa
Otu ọmekataraihe pụụjọ bụ IS sị na ha egbuola ndị agha Naịjirịa mmadụ iri na kpụta otu onye ọzọ na ndụ na Borno steeti ụnyahụ.
Ndị omekome a kwuru na ha wakporo obi ndị agha Naịjirịa dị na Sabon Gari bụ nke dị na oteaka Maiduguri bụ isiobodo steeti ahụ bụ ebe ha butere ma mebie ọtụtụ ngwaagha.
Ndị uweojii awapoola ndị a na-ache na ọ bụ ha tụrụ ogbunigwe n' Sri Lanka
N'ofesi e, ndị uweojii obi dị inu awakpoola ọdọ ndị omekome bụ ndị ha sị na tụrụ ogbunigwe gburu ọtụtụ mmadụ na Sri Lanka tata bụ ụka.
Gọọmentị mba ahụ amachiela ya bụ otu akpọrọ Thawheedh Jamaath na be ha.
Anụmanụ atọ ndị ga-abara gị uru n'ụzọ ị tụghị anya
Aka akparala onye eche n'aka ya dị na-ogbugbu Pa Iloanyusi
Ngalaba na-ahụ maka njem na Naịjirịa ebidola ikesa akwụkwọ njem ọhụrụ nke ga-anọru afọ iri.
Onye ọbụla chọrọ akwụkwọ njem ọhụrụ a ga-eweta akara njirimara ya nke bụ National Identity Number na Bekee.
Ihe ọzọ ga-adị iche n'akwụkwọ njem ọhụrụ a ga-abụ ego ole ọ dara.
Ego ole ka 'Passport' ọhụrụ ga-ewe gị?
Ọ ga-esi na otu narị dọla gbalite rue narị dọlla abụọ na iri atọ dịka ngalaba NIS siri kwuo.
Akwụkwọ njem ọhụrụ a ga-eme ka ndị Naịjirịa na-aga njem kwụsị ịnweta nke ọhụrụ kwa afọ ise.
Onyeisiala etinyela ọnụ n'okwu Zainab Aliyu
Onyeisiala Muhammadu Buhari ekwuola ka ndị aka ha dị n'ihe gbaa mbọ hụ na akpọlatara Zainab Aliyu.
Zainab Aliyu bụ nwata nwaanyị Naịjirịa eboro ebubo na o bụ ọgwụ ike bata na mba Sawụdi Arabịa.
Ozi a si n'akara Twitter nke Bashir Ahmad bụ onye enyemaka onyeisiala n'ihe gbasara mgbasa ozi.
Ikpe ịbubata ọgwụ ike na mba Sawụdị Arabịa bụ ikpe ọnwụ.
Gọọmentị Legọs adọọla ndị mmadụ aka na ntị banyere ụdị kanda adịgboroja nọ n'ime ahịa ugbua nke bu nsi n'ime ya.
Gọọmenti  kwuru na ha anwụchiela mmadụ atọ aka ha dị n'ire ụdị kanda na-egbu egbu na mpaghara Okpuru Ọchịchị obodo Ojo na Iba ma kpachi kwa anụ ha ji.
Kọmishịọna na-ahụ maka ahụike na steeti legọs bụ Jide Idris kwuru na ndị a na-ere anụ n'elekere anọ rue elekere isii nke ụtụtụ.
Idris dọrọ ndị mmadụ aka na ntị ka ha kpachara anya tupu ha azụọ ma ọ bụ rie anụ kanda ma mee kpesa banyere ụdị kanda adịgboroja ọbụla ha hụrụ.
Atọhapụla ndị Chaịna atọọrọ n'Ebonyi Steeti
A tọhapụla ndị mba Chaịna abụọ atọọrọ n'Ebonyi  Steeti n'ụbọchị Wednezde izuụka gara aga mgbe ha na-arụrụ gọọmentị Ebonyi Steeti ọrụ.
Ọnụ na-ekwuru ndị uweojii na steeti ahụ bụ Loveth Oda kwuru na ọ bụ ndị uweojii zọpụtara ndị na-enweghi ọkọ ọbụla kọrọ ha n'ahụ.
Loveth kwuru na ndị ntọrị a gbahapụrụ ha n'ime ọhịa dị n'akụkụ ebe a tọọrọ ha n'ihi ọkụ ndị uweojii na-akwa ha n'ike.
N'aka nke ọzọ ndị ntọ tọọrọ mmadụ atọ na-arụ n'ụlọọrụ na-emepụta mmanụ agbidi na Rivers Steeti n'ụbọchi Satọde.
Ndị a atọọrọ gụnyere ụmụafọ Canada, Naịjirịa na Scotland.
Pati na-achị na Spain enwela mmeri na ntuliaka mba ahụ mere ụnyaahụ.
Nke a ga-enye aka na-achị Spain bụ Pedro Sanchez na pati abụọ ohere ọzọ inwe nkwọrịta ihazi gọọmentị ọhụrụ.
Ihe onyonyo Avengers: Endgame abụrụla ihe nkiri kachasị kpata ego na mmepe ya dịka oritere otu ijeri dọla na ọma abụọ.
Ihe nkiri a ji abalị ise kpata ego a.
Ndị ọrụ kọmputa sị na ha achọghị Iyaloja
Ndị na-azụ ahịa na Kọmpụta vileji nke Legọs akpọọla ekwo nkụ na ha agaghị anabata Iyalọja na Babaloja bụ nke achọrọ ịtụkwasị ha n'isi dịka omenala ndị Yoruba si dị.
Onyeisi ndị otu ahịa ahụ bụ Ahmed Ojikutu bụ ndị kpọrọ onwe ha Allied Products Dealers Association of Nigeria (CAPDAN) kwuru nke a ụnyaahụ mgbe ọ gwara ndị ntaakụkọ okwu.
Ndị na-azụ ahịa mere ngagharịiwe n'ụbọchị Tuzde iji gosi iwe ha ma rịọ ndị Naịjirịa niile ka ha ekwela ka amanye ha mama ukwu na papa ukwu n'ime ahịa ha.
Iyalọja bụ nwaanyị onyeisi ahịa dịka ụmụnwaanyị ahịa siri họpụta.
Dịka ọkammụta n'asụsụs Bisoye Elesin siri gwa BBC, ọ bụ Oba obodo ka o ruru ịhọpụta onye bụ Iyalọja.
O kwuru na ọ bụ omenala ịhọpụta onye na-azụ ahịa ebe ahụ ma sorokwa kwalite ahịa ahụ.
Elesin kwuru na ọ nwereike ọ gaghị enwe isi maọbụrụ na ahọpụta Iyalọja n'ahịa ebe e nwere ndị si n'agbụrụ dị icheiche.
Taa bụ ụbọchị enwepụtara maka ịja ndị ọrụ ike n'ụwa gbaa gburugburu bụkwa ụbọchị ezumike ndị ọrụ niile na Naịjirịa
Odeakwụkwọ Nigeria Labour Congress bụ Peter Ozo-Eson ji ohere a kpọọ oku ka amalite ịkwụ ndị ọrụ ụgwọ ọnwa opekatampe puku naịra iri atọ  n'ọnwa Mee a.
EFCC adọọla ndị Gọvanọ aka na ntị
Magu kọwaputara ego ya ndị otu ya chọputara na arọ gara aga na Vienna.
Onye nnọchite anya ụlọrụ Economic and Financial Crimes Commission arịọla ndị gọvanọ na-abata ọhụrụ na ndị ochie ha sepụ aka na ngarị na mpụ na mmalite ọrụ ahụrụ ha.
Ibrahim Magu bụ onye kwuru nke a n'ọkpakọ ndị gọvanọ ọhụrụ na ndị ochie sị na mpụ na ntọ bụ ihe kacha echere gọọmenti a aka mgba.
Abdel Fattah al-Sisi na Trump
N'ofesi, Onyeisiala mba Amerika bụ Donald Trump ekwuola na gọọmentị ya ga-etinye aha ndị Moslem Brotherhood nke Ijipt dị ka ndị Omekataraihepụụjọ.
Trump kwuru nke a ụnyahụ mgbe onyeisi mba Ijipt bụ Abdel Fattah al-Sisi kpọtụrụ na obi ya bụ ebe ọ nọ kwuo na ọ ga-amachi ndị otu ahụ mmekọ gbasara njem na akụnaụba.
N'egwuruegwu,  Ajax ji otu ọkpụ goolu merie Tottenham n'asọmpi Uefa  Champion's league ụnyaahụ.
Goolu a si n'aka Donny van de Beek emeela ka Ajax manye otu ụkwụ n'agba ikpeazụ nke asọmpi a.
"M tinye ihe nri n'ụlọ njuoyi, o mebie". "Enweghị ọkụ emebiela ahịa m na-azụ."
Nke a bụ ụfọdụ ihe ndị Enugu na-ekwu ma na-arịọ ka gọọmenti gbatara ha ọsọ enyemaka maka enweghị ọkụ latrịk.
Otiegwu a ma ama bụ Tiwa Savage ebinyela aka n'akwụkwọ nkwekọrịta nke ya na ụlọọrụ egwu ọka ibe n'ụwa bụ 'Universal Music Group' maka ikesa egwu ya n'ụwa niile.
Universal Music Group bụ ụlọọrụ ntipụta egwu so na ọkachamma na mba ụwa nke nwere ndị otiegwu kara aka gụnyere Aaliyah,Elton John,Katy Perry na Lady Gaga dịka ndị egwu ha.
Cheta na Tiwa Savage nọrọ na Mavin Record afọ asaa ebe ọ nọ tipụta ọtụtụ egwu wuru ewu dịka "Lover, lover."
N'ozi ekele nke onyeisi Mavin Records bụ Don Jazzy zipụtara n'igwe Instagram ya, o kerele Tiwa maka "ịbụ ihe mkpalite mụọ" nye ha n'ụlọọrụ ha ma kwee nkwa ikwado ya dịka ọ na-aga n'ihu.
Eze Thailand alụọla onye nche ya ma chie ya ezenwaanyị
Eze mba Thailand dịka ọ na-agbasa mmiri nsọ n'isi Ezenwaanyị Suthida
Eze Maha Vajiralongkorn nke dị afọ 66, alụọla Generalụ Suthida Vajiralongkorn Na Ayudhya, onye bụ  osote onyeisi ndị na-echekwa ya ma mee ya 'Ezenwaanyị Suthida'.
Eze Vajiralongkorn onye nwere ụmụ asaa, alụọla nwaanyị ugboro atọ ma gbasa.
Di na nwunye si Anambra gachara agbamakwụkwọ kubie - Uweojii
Akụkọ dị mkpa mere n'ụtụtụ a: Di na nwunye erela nwa ha
Abia fuel explosion: Ọkụ gbagburu ndị bi n'ụlọ m - Chuks benson
Eze na nwaanyị ọhụrụ ya a emeela enyị ọtụtụ afọ dịka  a na-ahụ ha abụọ n'ọha ọtụtụ afọ mana nke a bụ mbụ a na-akpọ okwu aha banyere mmekọrịta dị n'etiti ha.
Suthida na-arụbu n'ụgboelu mba Thai bụ 'Thai Airways' tupu Vajiralongkorn akpọpụta ya mee ya otu na ndị na-eche ya nche n'afọ 2014.
O mere ya generalụ n'afọ 2016.
Ndị ntọ atọrọla ọgọ onyeisi nche Buhari
Mmadụ anọ bu egbe wakporo ma tọrọ Alhaji Musa Umar bụ eze Daura, obodo onyeisiala Muhammadu Buhari n'abalị Wenezde.
Umar , onye e kwuru si n'ụlọụka alakụba ebe ọ gachara kpee ekpere pụta ma nọrọ ọdụ n'ihu ụlọ ya mgbe ndị omekeome wụbatara, gbalie egbe elu iji chụsasịa ndị mmadụ ma kpụrụ nwoke ahụ.
'Abụghị m onye ntọ' - Evans
Onye ntọ ṅụrụ ọgwụ ike anwụọla
Ntọrị ndị mmadụ na-arị ibe ya elu n'ugwu Awusa na nso nso a.
Na nso nso a , onyeisi ndị uweojii kwuru na opekatampe, atọrọla mmadụ 685 bido n'ọnwa mbụ n'afọ wee rue n'ọnwa Eprelụ afọ a.
Naanị abalị ole na ole, a tọrọ onyeisi ngalaba na-ahụ maka agụmakwụkwọ praimarị  nke a kpọrọ 'Universal Basic Education Commission" bụ Mohammad Mahmood Abubakar  na nwa ya nwaanyị abalị atọ.
Magu amajala ndị gọvanọ n'okwu nchekwa
Buhari họpụtara Magu ugboro abuọ ka ndị sineti were ya dịka onye isi EFCC
Onyeisi ụlọọrụ EFCC bụ Ibrahim Magu etiwela akị oyibo nsugbe.
Ọ sị na ụfọdụ ndị gọvanọ na kwanye ọkụ na nsogbu nchekwa na steetị ha ka gọọmentị etiti were tinyekwuoro ha ego na ego nchekwa a na-enye ha
Anyị ekwetala ịkwụ N27,000 dịka ụgwọ opekatampe - Ndị Gọvanọ
Unu etigbula ndị unu kwesiri ịchekwa - Ndị Gọvanọ ọwụwaanywanwụ
Ndị gọvanọ na afụnye ọkụ na nsogbu nchekwa iji nweta ego-MaguMagu arụala  ndị Gọvanọ aka ọjọọ gbasara.
Okorocha sị na Inec enweghị ike ịnapụ ya ike
Gọvanọ Imo Steeti bụ Rochas Okorocha ekwusiela ike na Inec enweghị ike ịnapụ ya mmeri o meriri na ntuliaka e mere n'ọnwa maachi.
Okorocha kwuru nke a n'akwụkwọ ọ degaara onyeisi ụlọọrụ Inec bụ Mahmood Yakubu bụ ebe o kwuru na Inec dara iwu site na ijichi asambodo ya.
CBN sị na ọtanisi agaghị abịa
Osote onyeisi Central Bank nke Naịjirịa bụ Joseph Nnanna ekwuola ka obodo dere jụụ na o bụghị eziokwu anisi ga-alọhachị na Naịjirịa.
Onyeisi  ọgbakọ ndị otu gọvanọ bụ Abdulaziz Yari kwuru na  e lewe anya ka ụsụ dowere ọnụ na ọtanisi nwere ike ịlọhachịte n'ala a afọ na-abịa.
Barcelona 3 - 0 Liverpool
Ụmụibe n'egwuruegwu, Barcelona etinyela otu ụkwụ n'asọmpi nke ikpeazụ site na mmeri ha jị ọkpụ atọ merie Liverpool ụnyahụ.
Goolu abụọ a Messi nyere mere ka goolu ya kụrụ ọnụ na narị isii kpọmkwem n'afọ iri na anọ.
Gụọ akụkọ a n'uju ebe a:
Leicester aṅụọla Arsenal ka 'akpụrụ achia'
Ndigbo na Yoroba bụ otu afọ mụrụ - Oba Ogunwusi Adeyeye
E mee nwata ihe emere ibe ya obi adị ya mma.
Ọ bụ okwu a ka ndị ntaakụkọ sonyere na mkparịtaụka "BBC news Igbo" mere n'elu soshal midia n'ụbọchị mmemme nwereonwe ndị ntaakụkọ na mbaụwa niile kpụ n'ọnụ.
'Ọ nara m ngwa ọrụ m n'ike'
A tọhapụla onye ntaakụkọ Premium Times
Mmadụ abụọ tinyere ọnụ n'okwu a bụ Clara Okoro bụ onyeisi Brand World Media nakwa Emeka Madunagu bụkwa onye rụburu New Telegraph ọrụ dịka onye ntaakụkọ.
Ha gbadoro ukwu n'isiokwu atọ.
Nke mbụ bụ okwu ha na-agwa gọọmenti gbasara ịmapụta ego maka ịkwado ndị ntaakụkọ n'ụzọ pụrụ iche.
Ha nyere ndị Naịjirịa ndụmọdụ na ha na-enyocha ozi ọbụla ha na-ahụrụ maọbụ nụ maka ya.
Ndụmodụ ha nyesi ndị ntaakụkọ niile bụ ka ha kwudo n'eziokwu makana ọ bụ ndụ.
Onye Igbo abụrụla 'Mayor' na London
Ihe Churchill sara ebubo Tonto boro ya
Tiwa Savage eferela Mavin Records aka, feghara Universal Music
Archibishop ụlọụka Katọlịk dị n'Abuja kwuru nke a ma gbarụọ ihu kwuo na ndị ọchịchị emeela ka Naịjirịa bụrụ mba ndị mmadụ achọghị ịnọzi na ya
O kwukwara na nke a kpatara na ụmụ ntorobia na-agbaga mba Yurop n'ụzọ ezighi ezi.
Onye ga-azọpụta otu Man U?
Ka ọ dị ugbua, Manchester United enweghi ebe ha ji azụ aga gbasara ibanye n'ogogo ndị nọ n'ọkwa otu ruo anọ na tebulu Premier League.
Huddersfield gbara mbọ hụ na ha tinyere Man Utd n'ọnọdụ "gawa agawa adịghị mma, lawa alawa adịghị mma".
Man United akụọla Huddersfeild gwogwo
Man City egweriela ọkpụkpụ Man United ka Everton bọkachara ha
Scott McTominay nke Man Utd bu ụzọ kpaa ike ka o nyere goolu na nkeji asatọ e ji malite asọmpi a.
Mana Isaac Mbenza nke Huddersfield gbajiri nku ha ji na-efe ka ọ gbanyere goolu ha ji saa ya na nkeji 60 nke ọkara nke abụọ.
Ntu a Huddersfield kpọrọ ha pụtara Man Utd agaghị eso ndị ga-agba na Champions League nke afọ na-abịa.
Gịnị na-esere Umahi, Nwodo na  IPOB?
Otu IPOB akatọọla aka na-achị Ebonyi steeti bụ David Umahi nakwa onyeisi Ohaneze Ndị Igbo bụ Ogbonnia Nwodo.
Ha mere nke a dịka Nwodo na Umahi gọrọ aka na ụkwụ ha n'iwu Ipob nyere sị ndị mmadụ nọrọ n'ụlọ n'ụbọchị 30 nke ọnwa Mee iji cheta ndị nwụrụ n'agha Biafra.
Akụkọ BBC Igbo na nkeji
Peter Obi na okwu ya gbasara ọdịnịhu Naịjirịa
Onye zọrọ oche osote onyeisiala n'okpuru pati PDP bụ Peter Obi ekwuputela ụjọ ya gbasara ọdịnịhụ Naịjirịa.
Na mkparịtaụka ya na ụlọọrụ mgbasa ozi Sun nke Naịjirịa nwere, Obi tụtara alọ etu NaịJirịa ga-esi gbanahụ nsogbu enweghị ọrụ ,iji ụgwọ nakwa ime ka ego ana-amapụta maka nchekwa obodo ghara ịla niyi.
Egwu chị ọkụ asọmpị Premier League taa
Manchester united na Huddersfield ga-achịpụ ya taa n'elekere abụọ nke ehihie
Asọmpị Premier League ka chi ọkụ dịka otu egwuregwu Chelsea nakwa Watford ga-achịpụ ya n'ụbọchị may 5 bụ taa n'ọgbọ egwuregwu Stamford bridge.
Huddersfield na man utd ga-ama aka n'elekere abụọ nke ehihie n'ọdọ egwuregwu John Smith ebe Arsenal na Brighton ga-ma onye ike ga-agwụ n'elekere anọ na ọkara.
Ihe ndị mmadụ na-ekwu maka arịrịọ Fada Mbaka rịọrọ Peter Obi
Peter Obi : Ọ bụ eziokwu na Igbo enweghị otu obi?
Ebubo ndị agha Naịjirịa gbasara May 29
Ụfọdụ pati ndọrọndọrọ ọchịchị ha na nke na-achị Naịjiria na-ama aka akatọla etu ndị agha Naịjirịa si pụta kwuo,
na ụfọdụ mmadụ na ndị mba ofesi na-agba mbọ ịhụ na ha ghasasiri mmemme may 29 ga-edubanye onyeisiala Muhammadu Buhari n'ọchịchị nke ugboro abụọ.
Ọnụ na-ekwuchitere ndị agha naịjirịa bụ Sagir Musa boro pati ndị a ebubo a,
ma kwukwa na ndị mba ofesi chọrọ ibute ọgbaghara n'etiti otu dịka 'Multinational Joint Task Force' na-agbaso ndị omekome dịka Boko Haram mgba.
Ogbunigwe Israel gburu nne na nwa
Ndị agha gaza atụpụla ogbunigwe ruru narị abụọ na mba Israel dịka ndị agha Israel si kwuo.
Nke a butere ntụghachi ogbunigwe na ogige Palestine.
Mgbọ israel ji zaghachi ndị Palestine gburu mmadụ anọ gụnyere nne na nwa dịka ụlọrụ dị na gaza si kwuo.
EFCC akpụla onye ọrụ ụlọakụ ụlọikpe maka ikwu wayo N187m
EFCC ngalaba nke Enugwu akpụpụla  Oliver Anidiobi, onye bụbụ onyeisi ngalaba ụlọakụ( a chọghị ịkpọ aha ha) n'ụlọikpe ukwu dị n'Enugwu maka ebubo ikwu chamdum nde otu narị naira na iri asatọ na asaa.
A na-ebo Anidiobi  ebubo iji ọkwa ya dịka onye na-ahụ maka akpaego obere ụlọakụ a kpọrọ 'OHHA Microfinance Bank' napụta ha ego ruru N187 ma zupu ya were ya rụọ ụlọelu ma zụkwa ala n'ebe dị iche iche. n'Enugwu.
Ọ bụ mgbe obere ụlọakụ ahụ chọọ imechi agbaego ha nwere n'ụlọakụ ahụ ka ha chọọpụtara na ego ha adaala mmiri.
Oge a gụpụtara ebubo ndị e boro Anidiobi nke gụnyere ịkpụ akwụkwọ nakwa izu ego ụlọakụ, o kwuru na 'ikpe amaghị ya.'
Okaikpe Ajah, onye lebanyere anya n'ikpe ahụ higharịrị ikpe ahụ rue abalị asaa nke ọnwa Juun ma nye iwu ka a tụnye Anidiobi na mkpọrọ.
Onye Naijiria abụrụla onyeisi ọgbakọ United Nations
Ọkammụta Tijjani Mohammad Bande abụrụla onyeisi ọgbakọ United Nations ọhụrụ.
Ọ bụ onyeisi nke na-apụ apụ bụ  María Fernanda Espinosa Garcés  gbara nke a n'anwụ na mkparịtaụka ha na Mịnịsta na-ahụ maka ihe na-eme na mba ndị ọzọ bụ Geoffrey Onyeama n'obi gọọmentị dị n'Abuja.
Ọ bụkwa n'Abuja ka ndị na-eme ngosiwe gbochiri ụgbọala ọsote aka na-achị Naịjirịa bụ Ọkammụta Yemi Osinbajo.
Iwe ha bụ na ndịagha na-achọ ịnapụ ha ala ebe ha bi dịka Ọkammụta Osinbajo kwere ha nkwa na ọ ga-elebanye anya na okwu ahụ.
Ndị uweojii na mba  Mozambique anwụchiela mmadụ abụo eboro ebubo na ha tọrọ ma kwọgbuo ọtụ nwatakịrị anyarị na mba ahụ.
Ndị uweojii kwukwara na ndị ahụ anwuchiri ekwetaala na aka ha dị n'ọnwụ nwa ahụ.
Onye na-achịkọta otu Super Eagles nke Nịajirịa bụ Gernot Rohr ekwuola na o nwere olileanya na-aga ahazi okwu gbasara Samuel Chukwueze
Cheta na otu Villareal bụ ebe Chukwueze na-agba ekweghi hapụ ya soro gbaa n'asọmpị iko mba Afrịka.
Akụkọ BBC Igbo na nkeji
Ipob agbarụọla ihu nye ndị ọchịchị
IPOB na-ewe iwe gbasara egwu eke ndi agha Naijirịa gosiri n'Abia steeti
Ipob agbarụọla ihu maka nkatọ Dave Umahi, Willie Obiano nakwa Nnia Nwodo katọrọ atụmatụ ịgba abụbụ site na-ịtụkwụ n'ụlọ ụbọchị iri atọ nke ọnwa Mee.
Onye ozi Ipob bụ Emma Powerful sị na ndị isi a dị mma ịmere ebere maka uche ha dị na-azụm ahị otu ụbọchị karịa nwere onwe Biafra.
Global Road Safety week: Onye Road Safety ọbụla e jidere na-eri ngari ga-ata ahụhụ - FRSC
Ndị ọrụ nchekwa njem okporoụzọ
Mmemme ncheta izu ụka ndị ọrụ nchekwa n'okporoụzọ nke a kpọrọ 'Road Safety Week' amalitela n'Enugwu.Isi okwu mmemme ahụ nke afọ a bụ"Leadership for Road safety."
Dịka Sector Commander FRSC , Ogbonnia Kalu siri gwa ndị ntaakụkọ n'Enugwu, gọọmentị nke etiti, nke steeti nakwa United Nations ejikọla aka ịhụ na-echekwara ndụ ndị mmadụ.
Kọmishịọna na-ahụ maka njem bụ Vitus Okechi gwara ndị FRSC na ndị ọrụ ya ga na- adọnyere ndị ọrụ nchekwa okporouzọ ukwu oge niile.
Okechi gwara ọha ndị mmadụ, ka ha wetara ya aha ndi ọrụ ya ọbụla na-akpa agwa ekwesịghị ekwesị.Iji zaa ajụjụ ndị ntaakụkọ jụrụ , Sector Commander Ogbonnia Kalu kwuru na onye ọrụ ya ọbụla e jidere ka ọ nara akaazụ ga-ata ahụhụ dịka iwu Naijiri siri kwuo.
George Weah akwụsịla Mịnịsta mgbasaozi ya ọrụ n'ike maka okwu asị
George Weah bu onye gbaburu boolu tupu ọ banye n' ndọrọndọrọ ọchịchị
Onyeisiala mba Liberia agwala osote mịnịsta mgbasaozi  mba ahụ bụ Eugene Fahngon ka ọ nọtụ n'ụlọ nwa oge maka okwu ịkpa oke agbụrụ o kwuru n' igwe okwu Facebook ya.
Nke a na-eme dịka mba Amerịka katọchara okwu ahụ Fahngon kwuru.
Fahngon katọrọ ngagharịiwe megide gọọmentị nke e hiwere ga-eme n'abalị asaa nke ọnwa Juun nke o boro  ndị sị n'agbụrụ ndị ohu a tọhapụrụ atọha site na mba Amerịka ndị ọ kpọrọ 'ndị Liberia si Congo.'
N'ozi ha wepụtara, ụlọnnochịte anya mba Amerịka na Liberia sị n'okwu ahụ ekwesịghị ekwesịghị.
Ha kpọrọ oku ka onye ọbụla lekwasị anya n' kwalite obodo na ịkpa udo.
Ụlọikpe atọhapụla Adeleke ma higharia ikpe ya
Ademola Adeleke zọọ ọkwa gọvanọ Osun steeti n'aha PDP n'afọ 2018
Ụlọikpe majie nke Mpape dị n' Abuja atọhapụla Senatọ Ademola  Adeleke, onye zọrọ ọkwa gọvanọ Osun n'ọnụ egọ nde naira abụọ ma higharịa ikpe ahụ  n'abalị 24 nke Juun afọ 2019.
Cheta na ndị uweojii nwụchiburu Adeleke taa maka ebubo ' ịkpụ asambodo adịgboroja.'
Ndị PDP na-ebo ebubo na njide a bụ ka e were megharịa Adeleke anya maka mkpụpụ ọ kpụpụrụ otu APC n'ụlọikpe maka ndọrọndọrọ okwa gọvanọ  o kwenyere na ya meriri.
Boko Haram akaghị ndị agha eri ụkwọ
Boko Haram kwuru na nkuzi bekee bụ arụ
Ndị otu mgbasa ozi onyeisiala Buhari ekwuola na ebubo na Boko Haram ka ndị agha Naịjirịa eri ụgwọ ọnwa bụ ajambele.
Onyeisi ndị otu a bụ Niyi Akinsiju kwuru na kama, agụụ na anyụ ndị Boko Haram anya maka ụdịrị agha a na-ebuso ha ugbua.
Prime Minister Australia agwọrọ odeshi?
Scott Morrison Prime Minster Australia
N'ofesi, Prime Minister mba Australia aghọọla oji isi aghọ mgbo.
Atụrụ scott Morrison akwa n'isi ebe ọ na-achụ nta vootu mana akwa ahụ akụwaghị, kama ọ gara kwatuo otu agadị nwaanyị kwụ na akụkụ.
Man. City 1 - 0 Liverpool
N'egwuruegwu e, Manchester City gara be mmuo napụta Leicester city otu ọkpụ goolu ha jiri merie ha na Premier League ụnyahụ.
Mmeri a mere ka Man City bụrụ akwaa akwụrụ dịka ka ndị mbụ na ogoogo Premier League.
Ụlọikpe atọghapụla Adeleke ma higharia ikpe ya
Gee Nkeji Igbo ebe a
NIU amachiela ndị Gọvanọ maka ego
Ụka Anglican achụọla ụkọchukwu abụọ na-edina onwe ha
Aka ndị uweojii akparala di na nwunye rere nwa ha
EFCC asaala Saraki: 'Anyị nwere ihe akaebe megide gị'
Ndị Sịnetị a bụ nke onyeisi ha bụ Bukola Saraki bụ nke agba asatọ n'ime ọchịchị onye kwuo uche ya
Ndị Sịnetị a bụ nke onyeisi ha bụ Bukola Saraki bụ nke agba asatọ n'ime ọchịchị onye-kwuo-uche-ya
EFCC na Bukola Saraki na-achịpụzị ya ugbua dịka ha na-arụrịta onwe ha aka n'ọnụ.
N'ozi ngalaba gọọmenti ahụ na-ebu aga megide nrụrụaka wepụtara na Wenezde, ha kwuru na ha nwere ihe akaebe zuru ha inyocha ihe Saraki mere oge ọ bụ gọvanọ Kwara steeti nakwa ụlọomeiwu.
'Saraki ga-aza oku' - Onye ndụmọdụ Saraki
Bukola Saraki agbajọọla ndị APC
Saraki  site n'ọnụ onye na ekwuru ya bụ Yusuph Olaniyonu boburu EFCC ebubo 'ịta ya amusu' dịka ọ rụụ aka na ọ bụ ndị ndọrọndọrọ ọchịchị ndị na-achọ ịchụ ya ọbọ bụ ndị ziri EFCC ha chụwa ya.
Mana ọnụ na-ekwuru EFCC bụ Tony Orilade kwuru na 'ọ bụ maka ọdịmma ọha nakwa ọdịmma Saraki na-enyeochara gosi n'aka ya dị ọcha.'
"E nwere ọtụtụ akwụkwọ mkpesa e detara nakwa ihe akaebe megide Sararki e detara EFCC nke na Saraki na onwe ya ga-ekweta na ọ ka mma ka e tinye anya na mmiri were nyocha ọrụ ya dịka odibo ọha."
Ego mbute akpụpụla ụmụnne atọ ụlọmkpọrọ
Ikpe amaala ụmụnne atọ maka nrụrụaka n'ego ruru otu nde pounds na mba Briten.
Okemiorukaye Nakpodia, Unuakpotovo Nakpodia na Esther Nakpodia bụ ụmụ Naijiria ndị ji ọbaego dị na Naịjirịa arụ akụrụka.
Onye kwụ chịm ka okwute?
Onye zọrọ osote onyeisiala Naịjirịa n'okpuru otu PDP bụ Peter Obi ekwuola na ọ kwụ chịm ka ukwu ọjị.
Ka a na-ekwu nke a,  Obi febara Abuja ebe ọ gara ụlọikpe pụrụiche ehibere iji nyocha mpụtara ntụlịaka afọ a.
A gụọla nwa ọhụrụ ọkparaeze Harry nke mba Briten aha
A gụrụ ya Archie Harrison Mountbatten-Windsor, ya bụ "Harry" dịka nna ya.
Akụkọ BBC Igbo na nkeji
Buhari ehiwela North-East Development Commission
Onyeisiala Muhammadu Buhari ehiwela North-East Development Commission nke a mapụtara ijeri Naira iri(N10bn) maka mbido ya.
Onyeisiala Muhammadu Buhari kpọpụtara  Generalụ Paul Tarfa dịka onyeisioche ụlọrụ ọhụrụ.
Ụlọọrụ ahụ ga-ahụ maka iwugharị obodo mkpamkpa ndị Boko-Haram kpụrụ isi n'Ọwụwa-Anyanwụ Ugwu Naijiria.
E mere emume mgbape kọmịshọn ahụ n'obi gọọmenti etiti n' Abuja n'ụbọchị Wenezde.
Gịnị mere Annie Idibịa, nwunye Tuface ji ewu na soshal midia?
Aha Annie Idibia, nwunye otiegwu a ma ama na-ewu na-akpọtụ akpọtụ na soshal midia maka ọnwụ nna  ya bụ Macaulay onye nwụrụ n'ọrịa kansa.
Anne, onye Akwa-Ibom kwupụtara maka ọnwụ nna ya n' igwe okwu Instagram ya ebe ọ nọ kele nna ya laa n'udo.
Ọtụtụ ndị a ma ama dịka Banky W na-ekelekwa ya n'ọnwụ nna ya.
Ụmụ Naijiria sonyekwara Annie na-atụ arịrị maka ọnwụ nna ya.
Ndị uweojii wakporo nwaanyị ga-ata ahụhụ
Ntaram ahụhụ ga-adịrị ndị uweojii ọbụla aka ha dị na idina nwaanyị n'ike.
O bụ Adamu Mohammed, onyeisi ndị uweojii mgbe ọ na-ekwu maka ndị otu ha eboro ebubo ịwakpọ ụmụnwaanyị n'ike bụ ndị ha jidere n'ụlọawantilo n'Abuja.
'A ga-ata ndị uweojii na-anwụchi ụmụnwaanyị ahụhụ'
NLC na Ngige ga-achipụ ya
N'otu Abụja ahụ ụnyahụ ka onyeisi ndị ọrụ Bekee bụ Ayuba Wabba nọ foro ntutu taa na ya ga-eme ka ihe siere Chris Ngige ike na ọnọdụ ọrụ ya,
Waba n'ekwu na Ngịge jị aghụghọ na-akpachapụ ido n'iyiọrụ ndị ahọpụtara n'isi Nigeria Social Insurance Trust Fund.
Ka anyị feega Pakistan ebe ogbunigwe gburu ihe dịka mmadụ abụọ na ụlọekpere ndị alakụba nke ndị otu Sufi dị na Lahore.
Akụkọ n'eru anyị ntị na-ekwu na ọtụtụ mmadụ meruru ahụ  ebe ahụ.
Liverpool 4 - 0 Barcelona
Ka anyị bata n'egwuruegwu ebe ụzụ tụrụ ụnyahụ na Liverpool batara na agba nke ikpeazụ site na iji ọkpụ anọ merie Barcelona.
Nke a bụ nke ugboro abụọ ha na-abata n'agba nke ikpe azụ n'otu ahịrị n'egwuruegwu Champions League.
Boko Haram sị ka akwụọ N100m n'isi Abraham Amuta
Ọgọdọ ụmụnwaanyị sụ bịa Met Gala 2019 bụ ọgbara Igbo gharịị
O were ewu na ọkụkọ anya na Ndigbo so n'agbụrụ anaghị alụkarị di na nwunye n'oge na Naijiria.
Ị na-ajụ ihe butere ya?
Ndị ọbịa tụnyere ọnụ na mkparịtaụka banyere okwu a na Facebook Live BBC Igbo hiwere ụbọchị Fraide gụnyere Chisom Ojukwu bụ onye MC, Anita Joseph, onye ihe nkiri na ọkachamara n'ihe gbasara mmekọrịta mmadụ na ibe bụ Obioma Ogakwu, rụtụrụ aka n'ụfọdụ ihe.
Etu ndị Igbo si agba "alụkwaghịm"
Ihe iri agbọghọ ugbua chọrọ na nwoke ga-alụ ya
Nwoke, ị na-enyere nwunye gị aka n’ụlọ?
Lee ihe ndị ha rụtụrụ aka ebe a:
Nne na nna Igbo na-apa ụmụnwaanyị ka akwa, ha agaghị ekwe ka nwata nwaanyị toruola afọ iri abụọ biri onwe ya.
Chisom Ojukwu jụrụ sị "Ọ bụrụ na nwaanyị enweghị ohere pụọ apụọ, ọ bụ n'ime ụlọ ka m ga-achọta ya?"
Ndị ọbịa na-etinye ọnụ n'okwu
2. Ihe e ji alụ nwaanyị n'ala Igbo karịrị akarị.
Obioma Ogakwu rụtụrụ aka na "Ndị be anyị kwesịrị ka e wetulata ihe dị na 'list' e ji alụ nwaanyị. O kwesịrị ka ọ gbadata ka e were nyere nwoke aka."
Ogakwu rụtụkwara aka n'obodo ndị merela nke a.
Ogakwu kwuru na "ego ekwesịghị ịkwụsị gị ịlụ nwaanyị mana ọ bụrụ na nwaanyị ị chọrọ ịlụ, na anya ya dị n'ego, ọ gaghị eme."
Mana Ojukwu rụtụrụ aka na "anaghị ahụkarị ụmụnwaanyị chọrọ ikwado nwoke na-agba mbọ mana ọ hụbeghị ego."
Ojukwu na-eti mkpụ na "Obodo siri ike" nke mere na ụmụokorobia ga-agụcha akwụkwọ ha agaghị enweta ọrụ ma ya fọdụ inweta ego iji lụọ nwaanyị oge ha tozuru ya.
Ụlọọrụ na-ahụ maka uke ejji aba Mahadum na Naịjirịa
Jamb ụlọọrụ na-ahụ maka uke ejji aba Mahadum na Naịjirịa
Ụlọọrụ Jamb ewepụla aha mmadụ atọ kachasị mee nke ọma n'ule eji aba Mahadum nke afọ,
Ndị a gụnyere Ezenala Ekene Franlin bụ onye Imo Steeti dị afọ iri na ise, o nwere akara dị 347, ọ họrọ Mahadum Legọs dịka nke mbụ ya.
I ji aghụghọ lee Jamb?
Etu Jamb ji nwụchie ndị 'gbara mgbọ' n'ule
Osote ya bụ Igbam Emmanuel Chidiebere bụ onye Abia Steeti dị afọ iri na isii, nwetere akara dị 346 ma họrọ kwa Mahadum Legọs dịka nke mbụ ya.
Nke atọ bụ Olowu Isaac Olamilekan bụ onye Osun Steeti, nwetere akara 345, Mahadum ọ họrọ bụ Obafemi Awolowo.
Onye na-ahụ maka idebanye aha n'ule a bụ Ishaq Oloyede kwuru na onye nke mbụ na nke abụọ nwereike ha agaghị aba Mahadum n'afọ a n'ihi afọ ole ha gbara.
Ule eji aba n'agụmaakwụkwọ mahadum nke afọ 2019 bụ Jamb apụtala taa dịka ụlọọrụ na-ahụ maka ule a si kwuo.
Onye na-ahụ maka idebanye aha n'ule ahụ bụ ọkanmụta Ishaq Oloyede bere akwa dịka ọ na-ewepụta ozi banyere mpụtara ule Jamb 2019 bụ nke elere n'izuụka ole na ole gara aga.
O kwuru na isi akwa ya bụ n'ihi oke nrụrụaka jupụtara n'ule nke afọ a n'ọgbọ dị iche iche elere ule a na Naịjirịa.
Ule Jamb ejidela ọtụtụ ndị mmadụ rue ọtụtụ afọ tupu ha abanye mahadum
Oleyede kwuru na ndị ọrụ nchekwa dị iche iche gụnyere ndị 'Force Intelligence Bureau (FIB)' nyere ha aka n'ebe ọ dị ukwuu i nwuchi ndị aka ha dị na nrụrụaka ule a.
O kwuru na ha wepụtara mpụtara ule dị otu nde na ọma asaa (1,792,719) ebe ha kpachiri mpụtara ule ruru puku iri atọ na anọ (34,120) bụ ndị a na-enyocha maka nrụrụaka.
Ị chọrọ ị mata ihe nwere n'ule Jamb were ekentị gị ziga ozi 'RESULT' n'akara obere a 55019.
Sịnetọ Ned Nwoko enwetala asambodo n'aka Inec
Ụlọọrụ Inec anapụla Peter Nwaoboshi asambodo Sịnetọ ma nye ya Ned Nwoko dịka onye ga-anọchite anya mpaghara Delta North n'ụlọomeiwu.
Nke a na-abịa dịka ụlọikpe nọ n'Abuja na Wednezde chụrụ Peter Nwaoboshi n'ọkwa ahụ n'ihi ihe mgbagwoju anya dị na ntuliaka ime ụlọ PDP mere.
Ndị oji egbe awakpoola ụlọ oriri 5 star dị na Balochistan nke mba Pakista bụ ebe ndị mba China  hiwere ọtụtụ azụmaahịa.
E gbuola otu onye ọrụ nchekwa dịka otu kpọrọ onwe ha Balochisten Liberation Army sị n'aka ha dị na mwakpo a.
Onye nchịkọta otu egwu bọọlụ Juventus bụ Massimilliano Allegri akatọọla ozi na-efegharị na ọ chọrọ ịhapụ Juventus
Allegri kwuru kama na ọ ga-ezute onyeisi otu ahụ bụ Andrea Agnelli n'izuụka na-abịaka na mkparịtaụka.
Kedu ebe Kano kwụ akwụ?
Gọvanọ Ganduje gọrọ na ụmụaka soghị binye aka na ndọrọdọrọ ọchịchị emere na Kano
Otu ụlọikpe kachasị na Kano steeti agwaala gọọmentị steeti ahụ ha kwụrụ ebe ha nọ n'ịkewapụta ala eze Emir anọ ọzọ n'ime nke dị adị.
Cheta na aka na-achị Kano steeti bụ Abdullahi Ganduje binyere aka n'akwụkwọ iwu ga-ekewapụta ala eze ọhụrụ anọ n'ime nke dị adị nke ndị mmadụ katọrọ.
Maka na e meela nwa ada Igbo ọzọ Mayor na okpuruọchịchị Einfield nke dị n'obodo London mba Briten.
Kate Anolue bụ onye Nanka ga-eso Cryril Ezeajụghị bụrụ ndị ojii mbụ a ga-eme Mayor na Kasul ha.
Gernot Rohr onye nkuzi Super Eagles
Gernot Rohr bụ aka na-achịkọta otu Super Eagles chị aka n'obi ugbua gbara ahụike Odion Ighalo nke Naịjirịa merụrụ ahụ n'ụbọchị Fraide.
Ọ bụ maka na a na-atụ anya na Ighalo ga-eso Naịjirịa mme njem ịbulata iko mba Afrịka n'afọ a.
Onye na-eme ihe nkiri ama ama dịka Alyssa Milano arịọla ụmụnwaaanyị ka ha gba abụbụ mmekọ ahụ ha na nwoke.
Ọ gwara ha mee nke a iji gosi iwe ha gbasara iwu ọhụrụ ewepụtara na steeti Georgia dị na mba US.
Ihe mere ụfọdụ ụmụnwoke ji 'alụ' nwabebi
Mịchaa ya ọnụ, gosi ya ịhụnanya taa na-emefughi oke ego
Iwu ahụ na-emegide nwaanyị ikekpa ime.
Nke a mere #Sexstrike ji ewu n'elu soshal midia.
Aka chiburu Naịjirịa bụ Goodluck Jonathan ekwuola na onweghị ụlọ, ọbaego maọbụ azụmahịa o nwere na mba ofesi.
Ọnụ na-ekwuchitere ya bụ Ikechukwu Eze depụtara nke a n'akwụkwọ ozi n'iji saghachị akụkọ pụtara na ọkaịwu gọọmenti etiti tinyere aha ya n'ikpe dị n'ụlọikpe dị na London maka ebubo ịna aka azụ
Achụpụla Boko Haram n'obodo anọ na Borno
Ndị agha ka na-ebuso ndị agha iyi egwu dị iche iche agha n'ala Naịjiria
Ndị agha Naịjirịa egbuola ndị omekatara pụọ ụjọ n'anya akpọrọ Boko Haram anọ dịka ha na-eme atụmaatụ "Ọnyịrị ọnwụ" .
Ọnụ na-ekwuchitere ndị agha Naịjirịa bụ Sagir Musa kwukwara na ha hazigharịala obodo
Surdewalla, Ranwa, Baladayo, Sabon Gari na Shetimeri ebe ndị omekoome a na-akpa mkpa mkpa di egwu.
Manchester city emeriela English Premier League nke izu 2018/2019 dịka ha merichara Brighton ọkpụ anọ asatara otu.
City gbagoro n'ogo nke mbụ tebulu Premier League dịka ha ji otu pointi gafee Liverpool n'ọzị n'ogo abụọ.
Ndị eboro ebubo isonye n'otu nzuzo
Ihe ruru ụmụ ntorobia iri na itoolu na-ezuike n'ụlọ mkpọrọ ugbua dịka aka ndị uweojii kparala ha.
N'akwụkọ ozi nke ndị uiweojii ziputere, ọ bụ maka ọrụ otu nzuzo ka eji nwụchị ndị ahụ.
Ihe mere n'etiti ndị uweojii na Ipob na Nnewi
Ipob na ndị uweojii na-ama aka
Ọ bụ mgbe ha na-achọ ịkpọbata ndị otu ọhụrụ na otu ha n'ịkpa Ukulu dị na Dunukọfịa ka anwụchiri ha.
Ụfọdụ ihe ndị a natara ha gụnyere ọtụmọkpọ dị icheiche, mma, ịgba na njirimara otu nzuzo Aye.
Ndị uweojii na Anambra steeti anwụchiela ụmụnwoke atọ eboro ebubo na ha bụ ndị abali dị egwu na mpaghara Nkpọr n'Anambra steeti.
Ndị ahụ anwụchiri bụ Friday Okpe, Peter Ochai na Chukwuebuka Okafor ma kwuo na ha amalitela nyocha banyere okwu ha.
Ndị uweojii anwụchiela ndị otu ọjọọ 25
IPOB a na-aba mba na gịnị mere?
30 Mee 1967 bụ ụbọchị agha Biafra na Naịjirịa bidoro
Otu Ipob apụtala ịkwu na onweghi onye pụrụ ịmegide iwu ha manyere na ndị mmadụ ga-anọ n'ụlọ iji cheta ndị nwụrụ n'agha Biafra.
Ọnụ na-ekwuchitere Emma Powerful kwuru na ọ bụ ihe mwute na ọ nwere ndị kwadoro n'ime onwe ha imebi ya bụ ihe.
Otu meriri na ntuliaka e mere na mba SawỤt Afrịka bụ ANC ekweela ndị mba ahụ nkwa na ha ga-enye ha mbido ọhụrụ.
Cyril Ramaphosa na-efe ọkọlọtọ otu ahụ kwekwara nkwa na ọ ga-akpọbata ndị ntorobia n'ụsoro ọchịchị.
Ohere imeri asọmpị Bundesliga nara Bayern Munich n'iyi dịka ha na otu Red Bull Leipzig gbara onwe ha onye laba onye laba.
Abụbọ ọrụ ndị TUC mere na steeti ndị ọzọ amịtaghị mkpụrụ dịka ndị ntaakụkọ BBC si chọpụta.
N'ụlọọrụ TCN dị na Abuja, ndị ọrụ pụtara kwụsị ngagharịwe ndị ndị TUC na-eme ma kwuo na ha na-emebisiri ha ihe.
'Enweghi ọkụ latrịk emeela anyị ịwa n'Enugu'
Ị ma na e nwere ike iji akpụ emepụta ọkụ latrik?
Ndị ọrụ latrịk kwuru na ọkụ latrik agaghị enwu ọfụma ruo afọ 2023
Na Rivers steeti, onyeisi ndị TCN bụ Austin Jonah kwuru na ha nweteghị ozi ngagharịwe a n'oge mana ha ga-ebido ụbọchị Tusde na-abịanụ.
Cheta na Otu jikọrọ ndị ọrụ na Naijiria bụ TUC nke Enugwu agbachiela ụlọ ọrụ n'enye ọkụ latrik bụ "Transmission Company of Naijiria" (TCN) n'aha ịchafụ.
Ndị ọru bukakwụkwọ edepụtara iwe ha, wee na-agagharị n'gburugburu.
Onye isi TUC Enugwu bụ Comrade Igbokwe Chukwuma Igbokwe du ndị ọrụ TCN were zọchịe n'ụlọ ọrụ ahụ ime ngagharị iwe maka mmegbu ha sịrị na onye isi kachasị ụlọ ọrụ ahụ na-emegbu ndị ọrụ.
PHCN kwesịrị inye gị ọnwa atọ tupu ha achabie ọkụ - Ọkaiwu
Ndị ọrụ ahụ ji iwe mechie ụzọ esi aba na ya bụ ụlọ ọrụ, buru akwụkwọ ha depụtara iwe ha ma na-agụ egwu ka obi dị ha.
Igbokwe kwuru na GU Mohammed bụ onye isi ụlọ ọrụ ahụ na-ejị ndị ọrụ ụgwọ, na-enye ndị mmadụ akwụkwọ nkọwa ajọ agwa etu osiri masị ya.
Ndị otu TUC depụtara mkpa ha chọrọ ka ndị isi ụlọọrụ TCN mere ha
Ha kwukwara na o na-ebutu onye ọbụla gosiri iwe ya n'ọkwa na-eleghị anya n'azụ.
Otu onye ụlọ ọrụ TCN so na-eme ngagharị iwe bụ Ogbonna Hillary kwara arịrị na onye isi ha bụ UG Mohammed ga alarịrị n'ọrụ n'ihi na ọchịchị ya bụ Eze onye agwalam.
Ndị ọru bukakwụkwọ edepụtara iwe ha, wee na-agagharị n'gburugburu.
Ogbonna kwuru na orubere ha niile bụ nke akwụsịrị ịkwụ ha n'ịhị na ha jụrụ ndị isi ajụjụ.
Ndị ọrụ ahụ boro Mohammed ebubo na akụrụngwa latrik karịrị akpati puku asaa na ụma gọmenti tụlatata n'afọ gara aga bụ nke Mohammed agwaghị ha ka osiri gaa rue tata.
Ode akwụkwọ ndị TUC Enugwu bụ Ben Asogwa kwukwara na ha agaghị ekwe ka mmadụ banye ma ọ bụ pụọ na ụlọ ọrụ ahụ tata ganye na gọmentị emere ha ebum n'obi ha.
Onyeisiala Igbo ga-abụ ọpụrụiche- Jim Nwobodo
Ihe mere m ji wepụ akpa nwa m - Nse Ikpe Etim
Lee ndị ga-eyi 'Golden Boot' n'afọ a
Anyị ga-anwale Ekene tupu a nabata ya - Unilag
Mahadum Lagos ekwuola na Ekene Franklin kachasị nwete akara n'ule Jamb nke afọ a ga-ebụzọ lee ule nke ụlọakwụkwọ ha na-ahazi tupu ekwuo okwu ị nabata ya.
Ọnụ na-ekwuru Mahadum a bụ Salau Tajudeen kwuru na agbanyeghi na o nwere akara kachasị n'ule Jamb apụtaghị na ọ ga-eme nke ọma n'ulo ha.
Nwafọ Imo dị afọ 15 kachasị mee nke ọma n'ule Jamb
O kwuru na mmadụ nwereike ime nke ọma n'ule Jamb ma dakasịa n'ụle ndị ọzọ.
Cheta na Ekene bụ nwafọ Imo Steeti gbara afọ iri na ise nwere akara dị 347 n'ule Jamb nke mere ya onye kachasị mee nke ọma n'ule a.
Mohammed Salah, Pierre-Emerick Aubameyang na Sadio Mane ga-ekekọrịta okpueze 'Golden Boot' n'asọmpị Premier League
Ha ritere nke a n'ihi ọkpụ goolu iri abụo na abụọ ha gbara n'asọmpị ahụ.
Mohammed Salah na Sadio Mane na-agbara Liverpool bọọlụ ebe Aubameyang na-agbara Arsenal.
Ụbọchị onyekwuouche ya ka bụ 29 Mee
Garba Shehu na one of di tok-tok pipo of President Buhari
Onye enyemaka pụrụcihe onyeisiala Naịjirịa bụ Garba Shehu agbaghala okwu na-efegharị na gọọmentị etiti na-akwado ịgbanwe ụbọchị onyekwuouche ya ruo Juun 12.
Shehu kwuru na agba nke mbụ nke onyeisiala na-agwụcha n'ụbọchị iri abụọ na itoolu nke ọnwa Mee.
Aka chịburu Anambra steeti bụ Jim Nwobodo etinyela onụ n'okwu gbasara onye Igbo ịbụ onyeisiala Naịjirịa
O kwuru na ihe dị iche ga-adị ma onye Igbo rigo n'ọkwa onyeisiala Naịjirịa.
A wakpola Burkina Faso mbụ n'afọ 2016
Ndị omekome na mba Burkina Faso abaala n'imụlọụka gbagbuo mmadụ isii gụnyere ụkọchụkwụ na-aka ụka ebe ahụ.
Ha gbakwara ụlọụka ahụ na ụlọ ndị ọzọ dị ya nso ọkụ tupu ndị ahụ ruru mmadụ iri atọ e si ebe ahụ pụọ
Ebe ụlọ dara n' Enugwu
Ihe ịgba anya mmiri mere n'Idaw River Enugwu ebe ụlọ a na-arụ arụ dagburu otu nwa nwoke na-enyere aka na ya bụ ọrụ.
Chidera Odoh, onye gbara afọ iri abụọ na otu nọ na okpuru ụlọ ahụ arụ ọrụ ya, oge ozere ma dagbuo ya.
Building collapse: Ihe isii mere ọtụtụ ụlọ ji ada
Ụlọ ọzọ adaala merụọ mmadụ anọ ahụ na Legọs
Ndị gburu gburu Ikirike village n'Ijwa Idaw River gbara mbọ ịdọpụta ya bụ nwatakịrị na ndụ mana okweghị ha.
Ndị otu SEMA, NEMA, REDCROSS na ECTDA butere ụgbọala 'caterpillar' na ngwaọrụ ha ndị ọzọ wee nyere aka gbarie nnukwu okwute tupu a dọpụta ozu ya bụ nwaokorobịa.
Building collapse in Lagos: Gọọmenti amalịtela ịkpụda ụlọ ndị a gbajọrọ
Onye isi ndị NEMA ngalaba nke Enugwu bụ Fred Aṅụsim kwuru na odoro anya na ọbụ ụlọ adigboroja ka onye nwe ya bụ ụlọ na arụ wee kwee nkwa na ndị ụlọ ọrụ ya ga-enyere aka nwude onye nwe ụlọ nakwa Engineer na-arụrụ ya ụlọ ka ha kọwaa ụzụ kuziere ha ịkpụ ogene.
Ndị ọrụ gbatagbata nyere aka gbapúta ozu nwokorobịa ahụ
Onye nnochite anya SEMA n'Enugwu bụ Nkechi Eneh Kwuru na ya ga-eme nchọpụta ihe mere ya bụ ụlọ ana-arụ arụ jiri daa.
Nchọpụta gosiri na ya bụ nwa okorobịa nwụrụ anwụ Chideraa Odo gbara afọ ihe dịka iri abụọ na otu, nna ya bụ onye uweojii lara ezumike nka, ebe ha bị na Police detective college Enugwu.
Ndị agbata obi ya na police barack kwuru na nwatakịrị ahụ na-agba mbọ nke ukwuu nke na ọ na aga eso arụ ụlọ were na enweta ego oji enyere onwe ya aka ma na akwadobe ide Jamb.
Nwa nne ya nwaanyị kwuru na Chideraa dịka olileanya ezinaụlọ ha were kwuo na ha dịzị ka ndị ọkụ ha nyụrụ n'ike. Anyị enweghị ike ịgba nne na nna ya ajụjụ ọnụ n'ihi na ibe akwa na iru uju karịrị ebe ahụ.
Mazị Tim Adibe bụ onye agbataobi ya ụlọ dara ada kpọkuru ministri gọmenti Enugwu steeti ọ dị na-aka ka ha na enyocha ụlọ ọbụla a na-arụ ọhụrụ iji mata ma ha esoro ihe iwu ịrụ ụlọ kwuru.
Onitsha Tanker Accident : 'Ọtụtụ mmadụ anwụọla tupu ebute ha n'ụlọọgwụ anyị' - Dọkinta
'Esi m Abuja ala Enugwu maka akwamozu mama nnukwu m were hụzịa onwe m n'ụlọọgwu'
Adibe onye kwuru na ya bụ onye otu ndị Engineer kwuru na ọ bụ iji akụrụngwa adigboroja nakwa iji Engineer adịgboroja rụọ ụlọ na-ebute ụlọ ida ada ma dagbuo mmadụ.
Ihe ịgba anya mmiri mere n'Idaw River Enugwu ebe ụlọ a na-arụ arụ dagburu otu nwa nwoke na-enyere aka na ya bụ ọrụ.
Ihe mere m ji wepụ akpa nwa m - Nse Ikpe Etim
Ada Igbo ọzọ abụrụla 'Mayor' Enfield na mba Briten
Ndị mmadụ ejighị ụbọchị ncheta ọmụmụ Leah Sharibu gwu egwu
Ohaneze asaala Garba Shehu:  O nweghị ‘sacramentị’ jịkọrọ anyị na Miyetti Allah
Maka Akun Ibiam Airport Enugwu,
Gọọmentị Enugu steeti emechiela ahịa Orie Emene na ọdụanụ dịketere ọdọugboelu Akanu Ibiam International Airport dị n'Emena.
Nke a mere ka Federal Airports Authority of Nigeria (FAAN) dọchara aka na ntị na ha nwere ike imechi ya bụ Ọdọugbọelụ maka ọnọdụ nchekwa ya.
Mịnịsta na-ahụ maka ihe gbasara mbata na mfepụ ụgbọlelu Naịjirịa bụ Hadi Sirika ekwuola na gọọmenti etiti nwereike ịkwụsị mfepụ na mbata ụgbọelu si mba ofesi n'ọdọ ụgbọelu Akanu Ibiam dị n'Enugu.
O kwuru na ọ bụ maka ihe ndị ekwesiri ịrụzi ebe ahụ ana-arụbeghị nwereike ibute ọdachị.
Gọọmenti Enugwu steeti amapụtakwala ego a ga-eji bugherie Orie Emene.
Ndi uweojii anwuchiela ndị omekome n'Anambra
Ndị uweojii n'Anambra steeti adọọla ọhaneze aka na ntị maka enyị amaghị ama a na-emeta na facebook.
Ọnụ na-ekwuru ndị uweojii na steeti ahụ bụ Haruna Mohammed kwuru nke a mgbe ha zọrọ ndụ otu nwoke ndị omekome tọọrọ n'Ogidi, okpuruọchịchị Idemili North.
Minista Austria agbaala arụkwaghị m
Heinz-Christian Strache Minista mba Austria
N'ofesi e, Minista mba Austria bụ Heinz-Christian Strache agbaala arụkwaghị maka ebubo ngarị eboro ya.
Ebubo ahụ kwuru na ahụrụ Strache ebe ya na onye mba Russia na ekwe ọnụ ihe ọ ga-akwụ ya ma ọ nyere ya aka merie ntuliaka na-abịanụ na abalị iri abụọ na isii nke onwe Mee a.
N'egwuruegwu ekpuwele Bayern Munich okpueze nke Bundusliga nke ugboro asaa taa mgbe ha ndị Eintracht Frankfurt kwakọrịtara mkpị n'agba nke ikeazụ ehihie Satọde.
Bayern ji ọkpụ ise chara acha asatara otu were napụ Frankfurt ya bụ iko ma rọọ ya anya nkarị.
Osote onyeisiala Naịjirịa bụ Yemi Osinbajo akọọwala Gọvanọ Imo steeti bụ Rochas Okorocha dịka onye etu o si eme ihe na-agbagọjụ anya.
O kwuru na ọ bụ makana ọ naghị eme nkpọtụ iji gosi iheọma omerela ndị Imo steeti kamgbe afọ asatọ ọ chịgoro steeti ahụ.
Rochas gwara ndị asịrị ha kpachara anya ha
Ihe mere anyị ji gbajọ Rochas Okorocha - APC
O kwuru nke a mgbe ọ gara ịmepe ụfọdụ ihe ndị Rochas rụrụ ndị Imo steeti.
Mba Australia atụwala vootu ha taa bụ ụbọchị iri na asatọ nke ọnwa May .
Na mba ahụ ọ bụ iwu na ị ga-atụrịrị vootu .Ihe karịrị mmadụ nde iri na isii denyere aha n'akwụkwọ maka ịtụ vootu.
Agba nke ikpeazụ nke iko FA ga-adị kpọkpọ dịka Mancity ga-ezute Waford n'ama egwuregwu Wembley n'elekere ise nke mgbede taa.
Mancity mabute iko nke a, ọ ga-eme ya iko atọ ha mabuterela n'izu egwuregwu a.
Ụlọ elu ogogo atọ dị n'okporoụzọ Ezenwa adagbuola onye Injinịa na-arụ ya n'Ọnịcha nke Anambra Steeti.
Mana akụkọ na-ekwu na ọ dịka onye Injinịa a nwụrụ mgbe igwa katapilla na-egwupụta ya dọkara otu ụkwụ ya.
Building collapse: Ihe isii mere ọtụtụ ụlọ ji ada
Ụlọ elu a bụ nke a sị na a na-arụ ọhụrụ dara n'ehihie a mgbe onye Inginịa na-ahụ maka ụlọ ahụ bịara ịma ka ọrụ si aga n'ebe ahụ.
N'erughi nkeji iri ọ bịara ebe ahụ dịka anya hụrụ ya si kwuo na ụlọ a dara ma dakwasị n'elu onye Inginịa ahụ na ndị ọzọ na-arụ ụlọ ebe ahụ.
Anya hụrụ ka ihe ji eme kwuru na ndị ọrụ nchekwa nọ n'ebe ahụ.
Dịka ọ dị ugbua, a kpọpụtala mmadụ ise n'ime mmadụ asaa nọ n'ime ụlọ ahụ, mmadụ anọ ka dị ndụ ebe otu onye bụ Injinịa anwụọla mana ọ fọrọ mmadụ abụọ.
Ndị a akpọpụtara ka dị ndụ dịka eburula ha gawa ụlọọgwụ maka ịnata ọgwụgwọ.
Mgbe BBC Igbo kpọtụrụ ndị uwojii n'Anambra Steeti ịnụta n'ọnụ ha banyere nke a mana ha azaghị oku ha.
Onyeisi ndị otu Injinia na Onisha bụ Ikenna Aniekwena ekwuola na ọ bụ amaghị ọrụ na ejighị ngwa ọrụ zụrụ oke kwaturu ya bụ ụlọ.
O kwukwara n'igwe e ji ruo ya bụ ụlọ ezughị n'ọnụ ọgụ. Na kama iji igwe milimita asatọ na ihe e jiri rụọ ya bụ ụlọelu atọ bụ milimita anọ.
Ọ sịkwa na blọkụ e jiri rụọ ya bụ ụlọ esighi ike ma tinyekwa na ndị otu ha ekporola aja ebe ahụ iji mee nnyocha puruiche.
Ifeanyi sị na ka ọ dị ugbua, ma ndị gọmenti ewerela ya bụ ala ebe arụrụ ụlọ ahụ.
Nkwa asaa Buhari kwere na ihe o mere
Mmechi ụlọọrụ isiobodo Naịjirịa na ihe ọ pụtara
Ndị ọrụ ụgbọelu n'Enugwu esorola ndị ogbo ha gbaa abụbọ ọrụ
Otu jikọrọ mba ụwa n'ọrụ ahụike bụ WHO ekwuola na ọgwụ mgbochi nje Bekee kpọrọ "antibiotics" ụfọdụ anaghịzị arụ ọrụ ka okwesiri ugbua.
Na mkparịta ụka BBC Igbo na onye ọrụ ahụike bụ Dọkịnta Orhiakhi, o kwupụtara ihe ụfọdụ mere ya bụ ọgwụ ndị a ejighizi arụ ọrụ.
Codeine: Nafdac emechiela ụlọọrụ ọgwụ atọ
Ụmụ nje a nwereike ikwechiri n'onwe ha jụ na ọgwụ agaghị arụ ọrụ.
Ọ bụrụkwa na onye ọrịa ahụ aṅụghị ya bụ ọgwụ ka o kwesiri, site n'ịṅufe ya n'oke maọbụ ṅụọ ya karịa abalị ole achọrọ ya.
Ụfọdụ na-aṅụ ọgwụ mgbochi a mgbe ha ekwesighị ịṅụ ya nke nwekwara ike ime ka ya bụ ogwu kwụsị ịrụ ọrụ n'ọdịnihu.
Aṅụzụghị ọgwụ mgbochi a dịka ndị ọrụ ahụike dere ya nwekwaraike ịme ka ọ gharazị ịdị ire.
Ihe ndị a na-eme ka ya bụ ọgwụ mara ụmụ nje ahụ ma gharakwa ịrụ ọrụ dịka o kwesiri.
Ụbịam sokwa eme na ndị mmadụ na aṅụ ọgwụ ekwesighị maka na ha ejighị ego ha ji aga ụlọọgwụ.
Dịka Oriuiakhi sị kwụọ, "ọ bụ ụdị agwa ọjọ a ụfọdụ na-eme megide ogwu mgbochi mere ogwu ụfọdụ e ji agwọ ịba jiri nwụọ pịị."
Ihe anọ ị maghị maka ọrịa ịba
Ọ sị na ndị ụfọdụ na-aga na Kemist, gọrọ ọgwụ ndị a na-enweghị ikike n'aka ndị dọkịnta aṅụ ya.
Nke a ga-eme na mgbe ahụ ha chọzịrị ya bụ ọgwụ, ọ gaghịzị arụ ọrụ n'ahụ ha.
O kwukwara na ihe a  bụ nsogbụ dịara ọrụ ahụike.
Kedụ ihe a ga-eme ka ọgwụ mgbochi rụọ ọrụ ka o kwesiri?
E kwesiri inye ndị mmadụ ezigbo ọzụzụ maka otu esi aṅụ ọgwụ mgbochi.
Naanị mgbe dọkịnta deerela mmadụ ọgwụ mgbochi ndị a bụ mgbe e kwesiri ịnụ ya.
Nutrition: Oke ibu abụghị na ahụ dị nwa gị
Ndị na-ere ọgwụ mgbochi ekwesighị iresi ya mmadụ ma onye ahụ ejighị akwụkwọ dọkịnta ya dere.
E kwesikwara ịme nnyocha Bekee kpọrọ "Culture and Sensitivity" tupu enye mmadụ ọgwụ mgbochi.
Onye ahụ adịghị gaa n'ụlọọgwụ ga mee nnyocha ka e wee deere ya ọgwụ kwesiri.
Ndị ọrụahụike kwesiri ịkọwara ndị mmadụ mkpa ọ dị ịmata ka esi aṅụ ọgwụ mgbochi ndị a.
Ewepụtaghị ego maka nyefe ọchịchị Imo steeti
Mmechi ụlọọrụ isiobodo Naịjirịa na ihe ọ pụtara
Gịnị ga-eme ma akwụsị iji akpa wakịrị wakịrị ekechi ihe?
Ndị uweojii nụchatara maka mwakpo ndị ọchị ehi na-eme na Shaki dị n' Oyo steeti
Ndị uweojii nọ n'Anambra steeti  anwụchiela  ndị ntọ yi uwe ndị agha Naịjirịa wee tọrọ otu nwoke n'obodo Ekwulobia.
Ọnụ na-ekwuru ndị uweojii na steeti ahụ bụ Mohammed Haruna kwuru na otu n'ime ndị ntọ ahụ bụ onye  otu ndị agha Naịjiria ma kwukwa na ha na-enyocha ya bụ mpụ ka ha mara ihe kpatara ya.
SERAP akpụpụla Gọvanọ Delta Ụlọikpe
Otu na-ahụ maka nhazi akụ na uba obodo akpọrọ SERAP n'ichafụ akpụpụla gọvanọ Delta steeti  bụ Ifeanyi Okowa ụlọikpe  maka ọnọdụ ọjọ ụlọ akwụkwọ primari dị na steeti ahụ dị.n
Ha chọrọ ka ụlọikpe ukwu nke gọọmenti etiti  gwa Okowa ka ọkọwa ihe kpatara ọnọdụ ụlọakwụkwọ ndị ahụ ji dị njọ
A chọpụtara na ụmụnwoke atọ a so n'otu IS
Ụlọikpe dị n'Iraqi amaala ụmụnwoke atọ si mba French ikpe ọnwụ ka ha chọpụtachara na ha so n'otu Islamic State ndị agụnyere dịka ndị omekome.
Ha bụ ndị mbụ a na-eche na ha so n'otu IS amarala ikpe ọnwụ.
A na-ebo Dalung ebubo na ọ bụ ya kwuru ka ahara ikwụghachi ego ahụ mgbe IAAF kwufere ego
Minista na-ahụ maka egwuregwu na Naijirịa bụ Solomon Dalung agwaala BBC Igbo na agbanyeghị akụkọ na-efegharị gbasara ego 'International Associations of Athletics Federation kwụfere AFN sị dị,
na gọọmenti etiti ga-agbapụtarịrị onwe ya.
O kwuru na nke a bụ maka mmekọrịta dị n'etiti ha na ndị IAAF.
O kweghị ka onye ntaakụkọ BBC gbacha ya ajụjụ ọnụ dịka ọ pinyuru ekwenti ya.
Aka chiburu Imo steeti bụ Rochas Okorocha ekwuola na ọ hapụrụ ego ruru Ijeri naira iri anọ na abụọ n'ụma (N42.5 billion)n'ọba ego Imo steeti.
O kwuru na ọ chọrọ ka Emeka Ihedioha na-abata ọkwa gọvanọ ghara inwe ihe ọbụla  ga-ebochi ya ịrụpụta ọrụ gọọmenti.
Ọkwa Sinetọ nwere ike ifunahụ Okorocha - Ọkaiwu
Imo Steeti agaghị amaputa ala ọbụla maka ndị na achị ehị
O kwuru nke a mgbe ọ na-ahọpụta ndị odee akwụkwọ na onyeisi ndị ọrụ steeti ya.
Ọdachị eriele isi mmadụ isii na Plateau steeti
Ndị uweojii nụchatara maka mwakpo ndị ọchị ehi na-eme na Shaki dị n' Oyo steeti
Ndị omekome egbuola mmadụ isii n'otu ezinụlọ n'okpuruọchịchị Riyom dị na Plateau steeti.
Ọnụ na-ekwuru ndị uweojii na steeti ahụ bụ Matthias Tyopev kwetere na ihe mberede a mere mana ọ matachabeghi ka o si mee.
Dịka Legọọs na Abia steeti nwurula ọkụ maka nnyefe aka ọchịchị ọhụrụ 2019 na-enwuru ọkụ na Naịjirịa.
Gọvanọ Abia steeti na-enyefe onwe ya ọchịchị hibere ọgbakọ ọ ga-eji gosi ndị steeti ahụ ka ọ ga-esi chịa ha n'agba nke abụọ ya.
Gọvanọ meriri na Lagos bụ Babajide Sanwo-Olu ekwuola na gọvanọ Ambode na-apụ apụ enyefela ọchịchị Lagos n'aka ya tupu echi bụ mmemme nyefaka ọchịchị eruo.
Buhari emepela iko mmanya ọchịchị agba nke abụ
Onyeisiala Muhammadu Buhari ji aha pati APC azọ ọkwa onyeisiala ọzọ na ntuliaka 2019
Onyeisiala Naịjirịa bụ Muhammadu Buhari ekwuola na dịka ọ na-abanye agba ọchịchị nke abụọ na ọ ga-agba mbọ hụ na ndị uweojii na ndị ọkaiwu rụrụ ọrụ ha ọfụma.
Ọ rịọrịọ ụmụ Naịjirịa ka ha gba ndị omekome nọ n'agbataobi ha n'anwụ ka obodo naịjirịa nweike ịdọbata ndị oji ego achụ ego si mba ofesi.
Ụlọikpe di n'mba South Africa akpụpụla Nwoke ọnye isi ọcha south Africa aha ya bụ Adam Catzavelos ikpe maka ihe onynyo ịkpa Oke agwụrụ ọ mere.
O mechara zipu ozi rịo mgbaghara sị na ọ bụ aghọtaghị  , kwu kwa na ọ ga eji ndu ya nile echegharị agwa ọjọ  ọ kpasoro ndị isi ojii na mba South Africa.
Ọtụtụ anwụọla na nrigoro Ugwu Everest
Nepal a gọọla na nnọkọ mmadụ karịrị n'etu kpatara ọnwụ ọtụtụ
Ka akụkọ na-aga, a na-ekwu na ihe karịrị mmadụ iri anụọla n'ugwu Everest kemgbe afọ a.
Ọgụ n'ụlọ mkpọrọ na mba Brazil ataala isi mmadụ
Obi gbawara ndị be ndị nwụrụ n'ihe mberede a
Mmadu iri anọ anwụọla n'ọgụ dara n'ụlọ mkpọrọ dị na mba Brazil dịka egbuchara ndị ụlọ mkpọrọ iri na ise na  ọgụ dara ụbọchị Sunday gara aga na mba ahụ.
Ndị ọrụ mkpọrọ na-ekwu na o nwereike ịbụ enweteghị ikuku ọfụma kpatara ọnwụ ndị a.
Ndị gbata gbata na-agwọ ndị merụrụ ahụ n'ihe mberede a
Oji mma egbu awakpola ụmụakwụkwọ nọ na ebe ha na-eche ụgbọala ha ji a ga ụlọakwụkwọ na mba Japan
Mmadụ iri na asatọ merụrụ ahụ na ya bụ mwakpo.
Nwata dị afọ iri na otu nakwa nwoke dị iri atọ na itoolu so na ndị eji mma mabuo n'ihe mberede a.
Ramos bụ ọkachasị agba bọọlụ na Real Madrid
Onye na-agbara otu egwuregwu bọọlụ Real Madrid bụ Sergio Ramos ekwuola na ọ chọrọ ịpụ n'otu ahụ na-akwụghị ụgwọ orire ya.
O kwuru na ọ chọrọ ị ga otu egwuregwu bọọlụ China agbanyeghị na onyeisi Madrid gwara ya na ọ gaghị ekwe ka ọ pụọ na nkịtị.
USA ji ọkpụ goolu abụọ asataghị otu wee merie Naịjirịa.
Otu egwuregwu bọọlụ Naịjiria emeghi ihe ha mere ndị Qatar na mmepe asọmpị iko Fifa U-20 dịka ha achịtaghị aja n'ebe otu egwuregwu USA nọ ka ha zutere onwe ha ụnyahụ.
Ha mechara jiri ọkpụ goolu abụọ asataghị otu wee merie Naịjirịa.
Naịjirịa na Ukraine ga-ezute n'ụbọchị tọzdei na-abịanụ.
Ndị egwu Flying Eagle gbara ọnyụba n'asompi ha na mba Ukraine
Naijiria na Ukraine nyere onwe ha otu ọkpụ otu ọkpụ n'asompi U20 World Cup nke Nigeria na mba Ukraine sọrọ n'abalị Tọzde.
Mana obi adịghị ụmụ Naijiria mma dịka ndị egwu bọọlụ Flying Eagle siri akpụla 'band' azụ n'asompị ahụ dịka ha gbara ka ehi azọsịrị nsị n'afọ.
Ụmụ Naijjiria ji iwe na ọnụma gwee Tijani Mohammed  nke Flying Eagle ka ose dịka Nigeria na-agba ọnyụpa n'asompi
Tijani gbara penariti, oche goolu Ukraine echeta ya ka ọ fọrọ ntabi anya ole na ole tupu ọkara oge asompi ahụ.
Nke  mere dịka  Danylo Sikan  nke Ukraine nyere goolu mbu ha.
Mana Tijani zọtara onwe ya oge ka o jiri penarịti ọzọ nye goolu na nkeji 47 nke asompi ahụ.
Ọtụtụ ụmụ Naijiria zisara iwe ha n'ahụ Tijani.
@10Qmedia kwuru na Tijani Muhammed bụ onye bọọlụ kachasị njo na ndị na-agbara Naijiria bọọlụ.
@vic_MLS tụụ arịị na Tijani tufuru ohere penarịti ahụ.
@rappatek kwuru na onye nchịkọ Flying Eagles kara iwdepu Tijani n'oge.
@SSnetwork kwuru na ha ejighị otu obi gbaa bọọlụ.
A họpụtala Infantino maka ọkwa onyeisi fifa ọzọ
Gianni Infantino weghara ọchịchị n'aka Sep Blatter n'afọ 2016
Gianni Infantino enwetala ohere ichi agba nke abụọ ya dịka onyeisi otu egwuregwu mba ụwa bụ Fifa.
O nweghị ọnye zọsara Infantino ọkwa ahụ na ntuliaka e mere na Paris, isiobodo France.
Infantino onye weghaburu ọchịchị n'aka Sepp Blatter n'afọ 2016 ga-eji ọgbọ rue afọ 2023.
Ikuku ọjọọ na-egbu mmadụ nde asaa kwa afọ- WHO
Dika ụwa niile na-eme ncheta gburugburu taa bụ Wenezde, otu WHO ekwuola  na nde mmadụ asaa na-anwụ kwa afọ site na ikuru ikuku adịghị mma.
Ha kwuru na mmadu itoolu n'ime iri na-ekuru ikuku adịghị mma.
Mmadụ 1618 nwụrụ na ọnwa atọ
Ngalaba na-ahazi njem okporoụzọ na Naijiria bụ FRSC ekwuola na opekata mpe mmadụ otu puku ,narị isi, iri na asatọ tufuru ndụ ha n'ihe mberede okporoụzọ  site na ọnwa Disemba rue ọnwe anwa Febụwari afọ 2019.
Abuja enyeghi m vootu mana aga m echekwa ha - Buhari
Onyeisiala Naịjirịa bụ onye ikpeazụ ga-ebinye aka n'akwụkwọ maka ịhazigharị ụsoro ntụliaka ndọrọndọrọ ọchịchị ụgbụa
Onyeisiala Muhammadu Buhari ekwela ndị bi n'obodo Abuja nkwa na ọchịchị ya ga-agba mbọ ịhụ na o chekwara ha agbanyeghi na ha atụnyereghị ya vootu.
Buhari kwuru nke a mgbe ụfọdụ n'ime ndị bi n'Abuja gara kpọtụrụ ya n'Aso Rock n'emume Sallah.
O kwuru na ọ ga-echekwa isi obodo ọchịchị Naịjirịa n'ihi na na ihe ọjọọ ọbụla mere ya ga-emetụta ya na ọchịchị ya.
N'okwu ya "Anaghị m eyi Abuja egwu maka ichekwa ya bụ ichekwa m nụ osote m, eche m na ha dị njọọ mere ha ji tụnyere PDP"
Presidential election 2019: Buhari achakeela ọzọ
Ndị zuru ego Imo Steeti ga-agbọ ya - Ihedioha
Gọvanọ Imo Steeti bụ Emeka Ihedioha aṅụọla iyi kwuo na ọ ga-anapụta ego Steeti ahụ niile bụ nke ezuru ezu.
Ihedioha, onye kwuru nke a n'ọgbakọ idu ndị ụlọomeiwu steeti n'iyi ọrụ sị na ọ ga-eme nke a site n'enyemaka ndị ọrụ nchekwa dị iche iche.
Ọnụọgụgụ ndị egburula n'ọgbaghara  Sudan eruola iri isii n'ime ụbọchị abụọ dịka ndị dọkịnta si kwuo.
Ọgbaghara a malitere mgbe ndị ọrụ nchekwa ịgbanwe ọchịchị gbabara egbe n'etiti ndị gba aka ngwaọgụ na-eme ngagharịiwe.
Otu Super Falcons nke Naịjirịa awụchiela na mba France maka asọmpi Iko Mbaụwa ụmụnwaanyị ga-ebiri ọkụ na Fradịde, bụ abalị asaa ọnwa Juun.
Ha ga-amalite asọmpi a mgbe ha ga-ezute mba Norway n'ụbọchị Satọde n'ime Otu Aa.
Jane Ada bụ onye e ji ihe osise na ọkpụkpụ mara kwuru na ọ bụ site n'ikpụ ihe ka o ji akọwapụta ụfọdụ chi eji mara ndị Igbo.
Jane gụrụ akwụkwọ Sekọndịrị n'Enugwu tupu ọ gaa mba Amerịka na-arụ ọrụ kwuru na ọ maghi mgbe nke ji malite kama na ọ bụ Chineke nyere ya onyinye pụrụiche a.
Arụsị ndị ọ kpụrụla gụnyere Amadioha na Ala,arụsị abụọ a ma ama n'ala Igbo.
Gee ntị nụrụ ma etu o siri mee nke nakwa ebumnuche ya gbasara omenaala na asụsụ Igbo.
Ndị mere akụkọ a: Chioma Nkemdilim na Nnamdi Agbanelo.
Ụlọikpe enyela AIT ikike ịmalite ọrụ
Ọzọ ụlọikpe ukwu nọ n'Abụja enyekwala iwu ka NBC tọhapụ mmachi ha machiri ụlọntaakụkọ  AIT na Raypower ụbọchị Fraide ganye na e bie ikpe ya.
Nke a na-eme dị ka otu ndị ntaakụkọ bụ NUJ,NGE nakwa Media Right Agenda na ndị ọzọ katọrọ ya bụ mmechi e mechiri ụlọọrụ ntaakụkọ ahụ.
Mana onyeisi otu NUJ bu Christopher Isinguzo gwara BBC Igbo na mmachi a machiri AIT na Raypower megidere iwu nnwereonwe nke ndị ntaakụkọ nke Bekee kpọrọ, 'Press Freedom'.
Isinguzo kwuru na ọbụrụgodu na ụlọọrụ ntaakụkọ ahụ dara iwu dika NBC si bo ha n'ebubo, ọ dị ọtụtụ ụzọ e nwere ike isi taa ha ahụhụ karịa ị napụ ha ikike ha ji arụ ọrụ ma ọbụ mechie ụlọọrụ ha. Otu n'me ụzọ ndia gụnyere ime ka ha kwụọ nnukwu ụgwọ.
Onyeisi otu NUJ ahụ kwukwara na ọ ga-amagbu onwe ya ma NBC nyeghachi AIT na Raypower ikikere mgbasaozi ha ma werezie nwayọọ chọwa otu ha ga-esi taa ụlọọrụ ahụ ahụhụ ma ọbụrụ na ha dara iwu n'ezie.
Ụlọikpe enyela Inec iwu maka asambodo Rochas
Ụlọikpe ukwu n'Abụja enyela iwu ka Inec nye Rochas Okorocha asambodo dịka onye meriri ọkwa ịnọchite Imo West n'ụlọomeiwu Ukwu na ntuliaka emere n'ọnwa Febuwari. iri abụọ na atọ, afọ a.
Praim Minista mba Briten bụ Theresa May achịsala ọwa taa bụ Fraide dịka onye ndu ndị patị ha.
May bụ onye ga-achịgịde mba ahụ rụọ mgbe onye ọchịchị ọzọ pụtara sị na ọ dị ya mwute na ya enweghị ike ime ka Briten sị na EU pụọ.
N'egwuruegwu, Rafael Nadal etụrụla ugo mmeri na tenis ya na Roger Federer pịara taa n'asompi French Open.
Onye meriri n'etiti Djokovic na Dominic ga-ezute Nadal n'agba nke ọkaibe bụ e kwucha ọ gwụ. Mmiri ozizo emeela ka akwụsị ya bụ egwuregwu Djokovic na Dominic ka ọ dị ugbua.
Ogbunigwe egbuola mmadụ atọ n'Oguta dị na Imo steeti
Ogbunigwe so na ihe ndị Boko Haram jị ebuso Naịjirịa agha
Ihe anya mmiri mere n'Oguta dị n'Imo steeti mgbe mmadụ atọ lara mụọ n'ike site n'ogbunigwe amabeghị ka o si gbaa.
Ọnụ na-ekwuru ndị uweojii na steeti ahụ bụ Orlando Ikeokwu gwara ndị ntaakukọ na ndị ọdachị a metụtara bụ ndị na-ere akpakara igwe.
A gbala ogbunigwe n'ụlọ Nwodo
Ọ bụghị ogbunigwe gbara n'Enugwu- Ndị uweojii
Ọ sị na ha amaghị na ogbunigwe so n'ime akpakara igwe ha na-akụgwọ bụ nke gbara ma gbuo ha.
Ikeokwu kpọrọ aha ndị a nwụrụ dịka Elvis Ukado, Kasiemobi Uzoma na Justice Adie.
Ndị uweojii sị ka ndị mmadụ gbaa ama ma ha hụ ihe ọbụla yiri ogbunigwe.
Ọtụtụ ogbunigwe site mgbe alụrụ agha Biafra ka dị n'ala Igbo.
N'afọ 2012, ogbunigwe eji lụọ agha gbara n'ahịa Oye di n'Awgu dịka a na-agba ahịhịa ọkụ.
Anapụla AIT ikike ịgbasa ozi
National Broadcasting Corporation (NBC) ewezugara ikike ọrụ ụlo ntaakụkọ AIT ụnyaahụ maka ebubo na ha adịghị erube isi n'iwu ji mgbasa ozi na Naịjirịa.
Ugbua, AIT na ogbo ha bụ Raypower anaghịzị agbasa ozi.
Amabeghị mgbe ha ga-asị ha bidokwa ọzọ
Ụlọ ọrọ na-amịpụta mmanụ agbịdị si Norway bụ Equinor ekwuola na ọgbọ miri kụrụ ogige ha sị amịpụta mmanụ n'ime oshimiri.
Ha kwuru na ha mere ngwa ngwa bupu mmadụ narị abụọ na irir asaa na isii nọ ọrụ ebe ahụ.
Onweghị onye nụrụ maọbụ merụọ ahụ
Iko Mba Ụwa nke ụmụnwaanyị ga-amalite taa.
France ga-ezute Sawụt  Koria iji si ngwanụ na ya bụ asọmụ mpị. Naịjirịa na Norway bụ echi, dịka Spen na Sawụt Afịrịka ga-ezute kwa echi ahụ.
Gee nkeji ndị a ebe a:
Ndị ntaakụkọ n'egwurgwu bọọlụ bụkwa ụmụnwaanyị ekwuola na Super Falcons nke Naịjirịa ka agbata ihe na bọọlụ karịa ndị ogbo ha ndị nwoke.
Ha kwuru n'agbanyeghi nke a na ndị mmadụ karịsịa ụmụnwoke a naghị etinye uche na bọọlụ ụmụnwaanyị na Najirịa nakwa Afrịka.
Ha gara n'ihu kwuo na gọọmentị a naghị etinye uche nakwa ego n'egwuregwu bọọlụ ụmụnwaanyị dịka ha si eme na nke ụmụnwoke agbanyeghi na ụmụnwaanyị na-ebute Iko karịa ndị nwoke.
Na ọ bụ ihe ndị a mere anaghị anụ akụkọ banyere asọmpi dị iche iche ụmụnwaanyị na-agba na Naịjrịa.
Norway na Naíjiría n'asómpí iko mbaúwa úmúnwaanyi na France
Norway ejirila ọkpụ goolu atọ sị Naịjirịa ndewo n'asọmpị iko mbaụwa ụmụnwaanyi bụ nke amalitere an France taa.
Ụmụnwaanyị Norway gbara bọọlụ ka nwoke ebe ndị Naịjịrịa mere ka nwaanyị ha bụ ruo mgbe a lọtara ezumike ha malitere ịkpọ ganị ganị nke amịtaghị mkpụrụ ma ọlị.
France mere Super Falcon ịwa
Gịnị mere bọọlụ ụmụnwaanyị anaghị amasị gi?
Goolu Norway mbụ nke sị n'ụkwụ Reiten banyere an nkeji iri na asaa (17") ebe nke abụọ banyere na nkeji iri atọ na anọ (34") site n'ụkwụ Utland
Egwu bara Naịjirịa ahụ bụ nke gosiri n'ahụ Ohale bụ nke mere ka onye Naịjirịa goolu nke atọ na nkeji iri atọ na asaa (37").
Ka a na-eme nke a, Naịjirịa jizi mpekere akwụkwọ edo edo site n'aka  Francisca Ordega na Desire Oparanozie bụ onye bu ụzọ rite ya bụ akwụkwọ ịdọaka na ntị na nkeji iri na atọ (13").
Norway ji ọkpụ atọ merie Naịjirịa mgbe alara ezu m ike bụ nke Naịjirịa enwetaghị ụsa ya rụọ mgbe egbuchiri ya bụ asọmpi.
Na abalị Satọde a ka Iko mbaụwa ụmụnwaanyị biiri ọkụ na mba France bụ nke Naịjịrịa na mba 24 ndị ọzọ so na ya.
Naịjirịa sọ na ikpo nke A bụ ndị bidoro ya bụ asọmpị na Stade Auguste Delaune dị na France.
Naịjirịa na South Koria ga-ezuta na Wenezde n'elekere abụọ nke ihihie na Stade des Alpes, Grenoble.
Spain ejirilarị ọkpụ atọ asatara oti kpọchuo South Africa ihu ahịa.
Ụlọikpe ukwu n'Abụja emepeela AIT ọzọ
NBC anapụla AIT, Ray Power ikike mgbasaozi
Gịnị mere bọọlụ ụmụnwaanyị anaghị amasị gi?
Ọgbọ egwuregwu Fransị enwurula ọkụ ugbua dịka Falcons nke Naịjirịa tuuru ugo.
Goolu mbụ Naịjirịa si n'aka ndị Sawụt Korea mgbe Kim Do-yeon gbabara bọọlụ na neetị ha na nkeji 29.
Nke a mere na amalitere nyocha site na Teknụzụ VAR tupu anabata goolu ahụ.
Asisat Oshoala gosiri ndị Sawụt Koria na Naịjirịa abịaghị egwuregwu ụmụaka na nkeji 75.
Nigeria vs Norway: Norway akpọchuola Naijirịa ihu
O ji otu ọkpụ goolu saa ha anya nke mere na Naịjirịa meriri asọmpị ahụ.
N'ikpeazụ, Naịjirịa ji mmeri a gbara isi onwe dịka Norway merichara ha n'asọmpị nke mbụ ha.
George Weah na Muhammadu Buhari
Onyeisiala mba Liberia bụ George Weah bịara zute onyeisiala Muhammadu Buhari ụbọchị Tọọzde n'obi gọọmenti dị n'Abuja.
Dịka onye nnyemaka na okwu gbasara soshal midia nke onye isiala siri kwụpụta n'igwe Twitter, onyeisiala mba abụọ ahụ nwere mkparịtaụka n'okwu gbasara mmekọịta mba abụọ ahụ dịka o siri gbasa nchekwa na akụnaụba.
A họpụtala Chiji Collins dịka onyeisi ụlọomeiwu Imo steeti
Ndịomeiwu ọhụrụ na steeti Imo ahoputala Maazi Chiji Collins dịka olu na-ekwuru ha.Nwa amadi a, bụ onye na-anọchite anya okpuruọchịchị Isiala Mbano nke steeti ahụ. A họpụtara ya na-enweghị onye mara ya aka n'ihu.Nke a bụ nke ugboro abụọ ọ na-aga n'ụlọomeiwu ahụ dịka ahọpụtachara ya nke mbụ n'afọ 2015.
Uloomeiwu a họpụtakwara Okechukwu Onyekanma, bụ onye na-anọchite anya Mbaitoli nke steeti ahụ dịka osote ya.
Onye ọchịehi ebepụla isi nwaagbọghọ n'Ekiti
Obodo Ilasa Ekiti dị n'Ekiti Steeti nọ n'ọgbaghara ugbua n'ihi ọnwụ otu nwaagbọghọ onye ọchịehi bepuru isi maka na ọ jụrụ ịlụ ya.
Onye ọchịehi a a na-akpọbeghi aha ya chechiri nwaaghọghọ ahụ n'ụzọ ebe ọ gara ịkụte mmiri ma bepu ya isi na Tuzde.
Nwoke agbaala nwaanyị na ezinaụlọ ya ọkụ maka ịjụ ya enyi
Nwoke egbuola nwunye ya maka ekworo
Onyeisi obodo ahụ bụ Ajayi Omolagba sị na onye ọchịehi ahụ dị na mbụ kụchie nwaghọghọ site n'aka ezinaụlọ ya dịka iwu ndị Fulani si dị.
Mana ndị ezinaụlọ nwagbọghọ ahụ jụrụ ịlụnye ya nwoke ọchịehi ahụ nke mere o ji gbuo nwaagbọghọ ahụ.
Ndị uweojii Ekiti Steeti kwuru na nke a mere eme, na ha anwụchiela nwoke ahụ site na kepukepu ha nwetere.
Ọkụ gbara ụlọahịa na Port Harcourt
Gọmentị River steti etịnyela ọnụ na ya bụ ọkụ mgbara n'ụlọahịa Port Harcourt Shopping Mall.
Odeakwụkwọ steeti ahụ bụ Tammy Danagogo gwara ometutara dere jụụ na ha ga-emezị ya bụ ụlọahịa ka ndị mmadụ malite azụmahịa taa bụ tọzde.
Atọọrọ onyeisi obodo na Katsina
Ndị ọchịehi egbuola ọtụtụ mmadụ na Benue na steeti ndị ọzọ dị na Naịjirịa
Akụkọ na-eru anyị ntị na-ekwu na ndị ntọ atọrọla otu onyeeze na Garin Labo dị Kastina steeti.
onyeeze ahụ nọ na ugbo ya mgbe ndị ntọ ahụ jị ọgbatumtum  bịa ọgụ.
Ụnụ anụla nee na onyeisiala mba Mexico bụ Andres Obrador ekwusiela ike na ya ga- ere ụgbọelu onyeisiala were buo agha gbasara ndị obodo ya ịgbafe mba Amerika n'nzuzo.
Obrador sị na ya ga na-agbazị ụgbọelu ọha iji hụ na ya mejuputara nkwa ya kwere maka nha mba America chọrọ ịda ndị be ha.
Enyimba FC nwetara ihe nrite dịka 'otu kachasị agba' na mpaghara Afrịka n'afọ 2003
N'egwuruegwu, Enyimba eburula iko Nigeria Premier league nke ụgbọrọ asatọ ha site n' iji ọkpụ goolo atọ meri Akwa United ụnyaahụ.
Enyimba ji akara iri na abụọ n'egwuregwu ise ha gbara, ebe Reuben Bala, Stanley Dimgba na Abdulrahman Bashir nyeere Enyimba goolu.
Gee akụkọ ndị a ebe a:
Ndị a na-enyo enyo tọọrọ ụmụaka ndị ahụ
Ndị ngalaba 'Operation Puff Adder' nke uweojii Imo Steeti anwụchiela mmadụ isi ọrụ ha bụ ịtọrị ụmụaka.
N'ụbọchi 24 nke ọnwa Epurel, 2019, nwaanyị aha ya bụ Immaculata Edward sị na ya dị afọ 31 si obodo Okondo dị na Cros Riva Steeti tọọrọ umụaka ise bi na be enye ya nwoke a kpọrọ Ifara Isong bi na Ngor Okpala dị n'Imo Steeti.
NAPTIP anwụchiela ndị na-atụ mgbere ụmụaka
Aka akparala dibia na-atụ mgbere ahia ụmụaka
Immaculata zuru ụmụaka ise ndị agbataobi enyi ya nwoke ahụ bụ ndị nne na nna ha sịrị ya lekọta ha anya.
Ụmụaka a bụ ndị otu nne mụrụ gụnyere; Somto Eke, nwaanyị dị afọ isii, Kelechi Ekeh, nwoke dị afọ ise.
Ndị ọzọ bụ Chisom Ekeh, nwaanyị dị afọ atọ, Ebuka Enwerem, nwoke dị afọ atọ, Chioma Enwerem, nwaanyị dị afọ ise na Lucky Ida, nwoke dị afọ isii.
Ụmụaka azọpụtara na ezinaụlọ ha
Immaculata kpọgara ha n'aka onye ama ama n'ịtụ mgbere ụmụaka bụ Perpetual Iwuji si n'Obokwu Ulakwo, Imo Steeti.
Perpetual kpọrọ ụmụaka abụọ n'ime ndị a ma ree ha n'aka Grace Nwachukwu si Aboh Mbaise ma biri na Mpape Abuja.
Immaculata zukwara ụmụaka abụọ bụ ụmụ nwanne nna ya si na Cross River Steeti ma ree ha n'aka Ifeoma Ndubuisi si na Lokpanta Abia Steeti.
Nwata azọpụtara na nne na nna ya
Site na nyocha tara ọchịchị ndị uweojii, a chọtala ụmụaka niile ahụ a tọọrọ ma tinye ha n'aka ezinaụlọ ha.
N'ime nyocha ahụ, azọpụtara ụmụaka ise ọzọ n'aka Perpetual Iwuji ma ziga ha n'ụlọ ebe a na-elekọta ụmụaka.
Ndị a na-enyo enyo n'aka ha dị na nke a gụnyere Perpetual Iwuji, Isong Ifara, Immaculata Edward, Grace Nwachukwu, Ifeoma Ndubuisi na Stephen Ezenwa.
Ịtụ mgbere ụmụaka abụghị ihe amaghị maka na mpaghara Ọwụwa Anyanwụ Naịjirịa.
Onweghị ihe dịka Onyeisiala Igbo - Okorocha
Nwaanyị lụrụ dị aka ogbo alụghị di enwe aṅụrị?
Rochas Okorocha aṅụọla iyi ọrụ dịka Onyeomeiwu Naịjirịa
Festus Okoye na Emeka Unachukwu
Onyeozi Inec bụ Festus Okoye ka an-ekwusi ike na ndị ụlọọrụ ahụ enweghị "Server" bụ nke nyere ha ohere izipụ mpụtara ntuliaka 2019.
Okoye si na iwu Naịjirịa enyeghị ha ohere ime otu ahụ.
Ọkaikpe Garba eburula oche n'ikpe Atiku na Buhari
Ụlọomeiwu ekwuola gaa n'ihu maka bọjetị afọ 2019
N'olu ya, "iwu Naịjrịa nyere ikike iburu mpụtara ntuliaka niile nke dị na "fọm̀ EC8A" n'aka buga ebe a ga-egbokọba ha na wọdụ."
"Iwu Naịjirịa anyị ji mee ya bụ ntuliaka amaghị iji igwe kọmpụta zipu ozi ọbụla."
Ndị 'Collation Officer' ka ọ bụ ọrụ ha iburu akwụkwọ ndị a n'aka buga ebe a chọrọ ya.
"O nweghị mgbe anyị jiri igwe kọmpụta zipụ mpụtara ntuliaka."
Okoye kwetara na ndị debere aha ha n'akwụkwọ maka ntuliaka 2019 niile dị na igwe kọmputa, na enyere ndị otu pati niile aha ndị a.
Ejighị 'Incident Form' ga-akwụsị nrụrụaka na-aga na ntuliaka
O kwusiri ike na "ọ bụ naanị mgbe eji igwe kọmuta tụọ vootu ka a ga-asi na ihe dị na sava".
Ọ sị na ya amaghị maka mpụtara ntulika 2019 ị dị na sava ọbụla.
N'otu aka ahụ BBC jụkwara onye ọrụ kọmpụta ama ama bụ Emeka Unachukwu gịnị bụ 'server'?
Unachukwu sị na "'Server' bụ kọmpụta na-ejikọ kọmpụta ndị ọzọ ọnụ eji edewe mkpụrụozi dị iche iche".
O kwuru na Inec nwere ike ikwu na ha enweghị 'server' maka na o nwere ụlọọrụ ọzọ na e jidere ha mkpụrụozi mana ọ bụghị eziokwu na ha enweghị server' ebe e nwere mkpụrụozi.
Ọ sị na Intanet nwere 'server' nke ya ebe ọtụtụ mmadụ na-edowe ozi ha.
Unachukwu sị na "Inec agaghị asị na ha enweghị sava maka na ha nwere ebe ha na edowe mkpụrụozi bụ data. Ha nwere ike kpọ nke a "data base" mana ihe ọ bụ bụ sava maka na kọmpụta ahụ jikoro ndị ọzọ ọnụ bụ ndị nke nwere ike ịdọro ọzi maọbụ zite ọzi na ya".
Ọ sị na ọhịara ahụ Inec isi na ha enweghị server'.
Ha na-akpọ ndị mmadụ bịa were PVC ha dịrị njikere maka ntuliaka
Unachukwu kwuru na ọ bụrụgodi na a tụrụ vootu n'aka buru ya n'aka buga ebe a gụrụ ya, na Inec ga-etinyekwa ya na ya bụ 'server'.
Mana ha nwere ike ikwu na ha etinyebeghị mpụtara 2019 na ya bụ 'server' nke gosiri na ha arụchabeghị  ọrụ ha.
Ụzọ ị ga-esi gbalahụ ibufe nwa ọhụrụ gị HIV
Ndigbo agbazị aka n'ọchịchị Naịjrịa?
Ịkwụ ụgwọ ọnwa abụọ n'ime ọnwa iri ezughi chacha - Ndị nkuzi Abia
Taa ka a na-echete inye ọbara bụ nke Bekee kpọrọ "World Blood Donor Day 2019".
BBC Igbo Jụrụ ndị mmadụ ihe ha ma maka inye ọbara nakwa ụdịrị asị na-asị ha na-anụ maka ya.
Ndị tinyere ọnụ na mkparịtaụka BBC Igbo nwere n'ụbọchị Fraidee kwuru na ọ bughị iwu na nwaanyị ga-ama esi nri tupu ọ lụọ di
BBC Igbo nwere mkparịtaụka n'ụbochị Fraidee n'ihe omume ha nke a kpọrọ 'Gịnị na-afịọ' nke isi okwu ya bụ, "Ọ bụ iwu na nwanyị ga-ama ka e si esi nri tupu ọ lụọ di?"
Na ya bụ mkparịtaụka, BBC Igbo kpọtara ụmụada Igbo abụọ, Uzoamaka Aniunoh, Chukwunaeme Obiejesi na Obioma Ogakwu, ka ha bia tinye ọnụ na ya bụ okwu.
BBC Igbo ọ na-ebu akụkọ ọjọọ maka ihe gbasatara Ndigbo?
Gịnị mere ụmụntorobia Igbo anaghị alụ di na nwunye n'oge?
N'uche ya, Uzoamaka kwuru na ọdikwaghị oke mkpa na nwata nwanyị ga-amụta otu e si esi nri tupu ọ lụwa di, kama na isi nri bụ ọrụ dịịrị ma nwoke ma nwanyị.
O kwuru na ọbụ oge gboo ka a na-asị na ọbụ ọrụ nwanyi isi nri n'ezinaụlọ mana ihe atụghariala ugbua.
Uzoamaka kwuru na "ụmụnwanyị ugbua na-esozi di ha akpata ego, ọtụtụ n'ime ha na-arụ ọrụ bekee maobụ na-azụ ahia nke mere na ha anaghị enwechazị ohere isi nri oge nile."
N'aka nke ọzọ, Obioma kwenyere na o kwesiri ekwesi na nwoke na nwanyị ga-amụta isi nri, mana ọbụ ọrụ nwanyị isiri ezinaụlọ ya nri, nke mere o ji di mkpa na nwanyi ga-ama esi nri tupu ọ lụọ di, mana ọbụghị iwu.
Obioma kwuru na "Ọ bụrụ na nwanyị amachaghị esi nri, di ya akuziere ya. Ọbụrụkwanụ na ego di, ha achọta onye na-esiri ha nri, maọbụkwanụ ha na-azụ nri n'ahia."
Kedu ihe mere nne na nna anaghị ama echiche ụmụ ha?
Onye nke atọ sokwa tinye ọnụ n'okwu ahụ bu Chukwunaeme Obiejesi.
Obiejesi kwuru na nwoke kwesịrị ịma ka e si esi nri, mana ọ ka mma, dịka omenala Igbo si di, na nwanyị ga-amuta isi nri tupu ọ baa be di.
Ọtụtụ ndi ziteere BBC Igbo ozi n'akara Facebook kwukwara na o dị mkpa na nwanyi toruru ịlụ di kwesiri ịma ka e si esi nri nakwa ka e si eleta ezinaụlo anya.
Mkpụrụ osisi na akwụkwọ nri ahaziri ka ha yie ụbụrụ isi.
Mụta maka nri na-edozi ụbụrụisi ka enye kwa gị ogologo ndụ na ahụisiike.
Ị ma nri asaa nwere ike ịnyere gị aka ịchu nsogbu ụbụrụisi ọsọ ụkwụ eru ala?
Mmadụ ijeri iri na ise n'ụwa nile gburugburu na aria ọria nsogbu ubụruisi nke na-ebute oke nchefu na nsogbu ọmụmụ ihe, tinyekwara ihe ruru mmadu ijeri iri na enweta oria a kwa afọ (WHO).
N'agbanyehi na a chọpụtala na erimeri sonyere n'ihe na-edozi ubụrụisi, mana enweghi ọmụmụ ihe ama na akwado ya.
Mmanya "Red Wine", Kọfịị, na Chọkọlet nakwa mmanya "Champagne" ewuola ewu dịka nri ebube maka  ihe gbasara nsogbu ụbụrụisi.
Mana, enwere eziokwu dị n'okwu ndị a?
Ngwa gụọ ihe Sheila Dillon bụ onye ọrụ BBC chọpụtara mgbe ọ gbara ndị ọkammụta ajụjụ ọnụ maka n'ihe gbasatara okwu a .
Dịka ị ga-achọputa, nri ndị a na-enyere aka maka ọdịmma ụbụrụisi gị:
1.  Nri sitere n'mmiri
Ezigbote protein, gbara obere abuba ma juputakwa na 'Omega Fatty Acids' .
Iri nri azụ juputara na ya otu mgbe maọbụ karia n'izuka na-enyere ụbụrụisi aka nke ukwu.
2. Mkpụrụ osisi "vine" na mkpụrụ ndị ọzọ yiri ya.
Were Mkpụrụ osisi vine leta Ụbụrụisi n'ahụ gị mma
Mkpụrụ osisi dị ka "Strawberries" na "blueberries" nwere ihe na-egbochi mbido nsogbo ọmụmụ nke ụbụrụisi.
3. Ọpupa na akị dị iche iche
Aki na mkpuru di iche iche n'enye ahu-ike ma na edozi kwa ụbụrụisi
Onye n'eri nani 30mg nke akị dị iche iche, ọka,"rye", osikapa nke n'acha ncharanchara, ọka milet, ọka "oats" ma na-eri kwa "protein", "minerlas" na kwa "fibre" ka ahụta na nsobgu ụbụrụisi ga agbara ya ọsọ.
Ụgụ na-enye ọbara ma na edozi kwa ụbụrụisi
Ọnye kwuru na ụgụ na akwụkwọ nri ndị ozo na-edozi ụbụrụisi, onye ahụ mara ihe ọ na-ekwu.
Vịtamịn B : e ji la ya gwuo egwu
Mkpụrụ mmadụ ole nwere ọbele nsogbu ụbụrụ isi enyere Vịtamịn B kosiri ezigbote mgbake nke ụbụrụisi.
6. I na aṅu kwa ihe ọṅuṅụ mmiri koko?
Ka anyi kelee ndi gboo nke "Olmec-Mexico" maka i gosi ụwa niile ihe ọṅụṅụ mmiri koko.
Koko na-adị mma maka akwara-ozi ma na-edozi kwa mkpụrụ-ndụ.
Mana cheta kwa ka i na-aṅu mmiri koko nke nwere ọbere shuga.
I nwere ike inweta Ubebekee uwa nile gburugburu
Ihe sonyere mee ka ube Bekee na-ewu ewu n'ụwa niile bụ maka na ọ na-enyere aka maka ọ dị mma ụbụrụisi.
Nri ndị a niile araghị ahụ ị nweta ma enwe kwara ndị ọzọ enwereike iji gbanwe nke ị na-achọtaghi n'ogbe gị.
Ma cheta kwa, nri ndị a abụghị nani maka ụbụrụisi gị, ha na-edozi ahụ gị were mee ka ị kwụrụ chịm!
Edemede a bụ mgbanwe edemede "Diet and Dementia",  nke pụrụiche nke ndị "BBC's The Food Programme" .
Ọnyeisi Ndị otu Bọọlụ Naịjirịa - Mikel Obi
Mikel Obi ga-edu ndị otu Super Eagles nke Naịjirịa gaa mba Ijipt maka asọmpi Iko mba Afịrịka akpọrọ AFCON 2019 ekwuola na ọ bịaghi igwu egwu n'ihi na imeri ma buru kwa iko AFCON na-agusi ya ike.
O ruola afọ isii Mikel Obi metụrụ  Iko Mba Afịrịka aka. Mgbe ahu bụ mgbe Naịjirịa meriri na mba Saụt Afịrịka.
Mikel agaghị eso sọọ mpi na Poland
Obi adịghị Mikel Obi mma
A gbapụtala nna Mikel Obi n'aka ndị ntọ ọzọkwa
Mgbe ọzọ Mikel gbata ihe n'Afịrịka bụ n'afọ 2006 na 2010 bụ mgbe otu Super Eagles gbatara ndị nke atọ.
N'oge AFCON a, Mikel ga-edu ndị ụmụ okorobia ọbara ha dị ọkụ were sọọ asụmụpị nke afọ a na Ijipt.
Mikel kwuru: "N'agbanyeghi na ndị otu Eagles nke ugbua abụghị ndị aka ochie n'izute mba Afịrịka ndị ọzọ ka ya, asụmpị a ga-enye ndị dị ka Samuel (chukwueze) na Paul (Onuachu) ohere igosiputa nka ha. Enwekwara m olileanya na anyị ga aga ijiptu ma tụrụ ugo lọta."
O kwukwara n'obi dị ya ụtọ etu ndị Super Eagles siri agba mbọ n'agbanyeghi ọnyụpa ha dara n'asụmpị Iko Mba Uwa.
Mikel kwetere na asụmpị a ga-esi ike mana o kwenyere na nka na nkwado ụmụ Super Eagles ga enyere ha aka imeri asụmpi a.
Chetakwa na Mikel Obi gbaara Naịjịria bọọlụ nke mbụ n'afọ 2005 mgbe Super Eagles na otu egwuregwu mba Libya zutere.
Mikel kwuru n'asọmpị a nwere ike ị bụ nke ikpeazu ya n'uwe Super Eagles.
Ọ sị; "otu ọbula ọ dị aga m agbalị ka ọ di nma."
Ndị egwu bọọlụ mba Ukraine ewerela ọkpụ goolụ atọ asatara otu merie Saụt Korea were maburu iko mbaụwa ndị erubeghị afọ iri abụọ agbara na mba Poland taa bụ Satọde.
Mmeri a bịara ka ndị Saụt Korea nwetechara penariti n'ụzọ ụtụtụ ya bụ egwuregwu na nkeji ise bụ nke Lee Kang-in tinyere ha na goolu.
Flying Eagles ejirila ikiriki eze gafee
Otu Naịjirịa alaferela n'asọmpi AFCON U20
Mana Ukraine gwara Saụt Korea na ha apụtaghị egwu ọnwa mgbe Vladyslav Supriaga sara ya bụ goolu na nkeji iri atọ na anọ.
Vladyslav Supriaga kwuru n'ezie na-ejighị ụtụtụ ama njọ ahịa na nkeji iri ise na atọ bụ mgbe o tinyere goolu nke abụọ ya n'ọnụ mpiọ ndị Saụt Korea.
Ndị Korea kpọkwara ganịganị ọtụtụ mgbe mana Ukraine gwara ha na ogologo abụghị na nwa m etoola mgbe ha mezuru ya ọkpụ atọ site n'aka Giorgi Tsitaishvili na nkeji iri asatọ na itoolu.
Uwa a gbaa Saút Korea gharí
Ụwa gbara Saụt Korea gharị mgbe opi ike daara na ngwụcha ya bụ egwuruegwu.
Nke a bụ mbụ Ukraine na-emetu ya bụ iko mbaụwa aka ka England buchere ya afọ abụọ gara aga.
'Kedụ ihe m bịara ime ma ọbụghị ibu Iko AFCON' - Mikel Obi
Uloikpe mkpegharị eweliela Chimaroke aka elu ọzọ
Ọzọdịmgba eloro nde  naira asaa n'ogige ụmụanụmanụ nke Kano?
Nwoke na-esi nri na nwunye ya.
Nne : I tinyekwara ose ?
Ndị nna de jeenu o!
Ta a bụ ụbọchị iri na isii nke ọnwa June, ọtụtụ mba na-eweliri ndị nna aka elu maka uru ha bara n'ezinaụlọ nakwa na nwulite obodo.
Onye nwere nna leta ya anya nke ọma maka ifunanya Nna nwere ebe umu ha nọ karịrị ego.
Ka emume a  si gaa n'akụkọ ụfọdụ
Ndị nna siri nrị n'ebe dịka ụlọ ụka St, Barths Anglican Church dị na Satellite.
Ụfọdụ ndị anyị gbara ajụjụ ọnụ gosiri obi ụtọ ha gbasara isi nrị ebe onye dịka Ụba Osakwe kwuru na agbanyeghị na ọ masịrị ya ime , o kwesịghị ị bụ mgbe ọ bụla.
Ụkọchukwu Emmanuel Umeh kwuru na ọ bụ ụbọchị eji agọzị ndị nna n'ụzọ pụrụ iche ma kwu kwa mkpa ọ dị ka ụmụnwoke na-etinye anya ụfọdụ oge ma esiwe nrị n'ụlọ makana o na-enye ụmụ nwaanyị obi
ụtọ ma di ha bia nyere ha aka n'usekwu.
Ebe Okenye Uche Aguegbo kwuru na ụbọchị a dị mma maka ị chetara ndị nna ọrụ ha ka ihe wee na-aga n'iru.
Ndị mmadụ kwukwara ọtụtụ ihe n'elu twitter
@OpeyemiOfficial kwuru na ọ hụrụ nna ya n'anya nke ụkwụ.
@atiku na-ekele ndị nna malitere Naịjirịa.‏
@JorimJerry kwuru na owu nna nwụrụlanụ na-ama ya.
@bukolasaraki kelere ndị nna niile na-agba mbọ imeta ndị na-elekwasa anya.
Ọgbakọ European Union agụpụtala ebe ndị Goọmentị dara iwu maka ntuliaka emere ma nyekwa atụmatụ na ntuziaka maka ime ntụliaka n'odịnihu.
Ụlọọrụ onyeisiala ekwuola na ha ga-eme ntuziaka European Union wepụtara maka ntụliaka ọdịnihu Naịjirịa.
Ọgbakọ "European Union" kwuru maka uru ọ bara ịhazigharị etu esi eme ntụliaka na Naịjirịa ma na-ekwu na etu esi chịkọta mpụtara ntuliaka 2019 adabachaghị ọfụma.
Ndị otu egwu bọọlụ Ukraine
Ukraine efeela South Korea aka n'isi were ọkpụ goolu atọ asatara otu maburu iko mbaụwa ndị ntorobịa.
Nke a bụ nke mbu ndị Ukraine na-ebu iko mba uwa ndị ntorobia.
Ogbunigwe egbuola ndị uweojii ruru asatọ ebe ha nọ n'ụgbọala ngagharị nchekwa.
Onyeisi ndị uweojii na kenya bụ Hillary Mutyambai kwuru na ndị uweojii ruru iri na otu nọ n'ụgbọala ahụ na-agaghari n'oke kewara Kenya na Somali.
Otu boolụ ụmụnwaanyị Sweden ji mba Thailand mere ihe ọchị taa dịka ha ji okpu goolu ise dọrie neetị ha.
Onye malitere ihe a bụ Linda Sembrant na nkeji 6 n'agba nke mbụ n'asọmpị ahụ.
Otu bọọlụ ụmụnwaanyị Naịjirịa achakeela ka ugo
Nigeria vs Norway: Norway akpọchuola Naijirịa ihu
Ndị ọzọ nyekwara goolu bụ Kosovare Aslani, Fridolina Rolfo, Linda Huritg na Elin Rubensson.
Kanjana Sungngoen gbalịrị ịzọpụta ndị Thailand na nkeji 91 mgbe o nyere ọkpụ goolu mana o nweghi isi.
Nke a ga-eme ya ugboro abụọ a na-emeri mba Thailand n'Iko mbaụwa ụmụnwaanyị nke afọ a.
Cheta na mba USA ji ọkpụ goolu iri na atọ merie ha n'asọmpi mbụ ha.
Ọ pụtara na ha nwereike ịlawa na ngwụcha agba nke mbụ a.
Ha na mba Chile ga-ezute onwe ha n'ụbọchị iri abụọ nke ọnwa Juun.
Ihe karịrị mmadụ iri anwụọla na Konduga
Akụkọ si Konduga na Borno steeti sị na ogbunigwe atọ gbara n'abalị Sọnde gburu ihe karịrị mmadụ iri na abụọ.
Onye ntaakụkọ na Borno gwara BBC na ndị ogbunonweya atọ gbagburu ogbunigwe ha n'ezi Konduga ebe ndị na-ekiri egwuregwu nọ na-ekiri ya bụ egwuregwu bọọlụ.
Otu onye ọrụ gbatagbata bụ Usman Kachalla gwara ndị AFP na "Ndị nwụrụ eruola iri atọ. Ihe karịrị mmadụ iri anọ emerụọkwala ahụ."
Atọhapụla mmadụ atọ ndị ntọọ jidere n'Enugwu
Ebere Amarizu ọnụ na-ekwuru ndị uweojii n'Enugu
Ebere Amarizu bụ ọnụ na-ekwuru ndị uweojii kwuru na atọhapụla mmadụ atọ ahụ bụ ndị ejidere ụbọchị Fraịde dịka ha na-eme nchọpụta ebe ya bụ mmiri sị banye n'opi ụgbọghiri.
Akụkọ na-eru anyị ntị na-ekwu na ndị eche na ha bụ ndị Fulani na-achị ehi atọọrọla ụmụ agbọghọ atọ bụ ndị si ahịa alọta n'ụzọ Agbani-Ugbụawka dị n'Okpuruọchịchị Nkanụ East dị n'Enugu steeti.
Super Falcons na France ga-asọmpị taa
N'egwuruegwu asọmpi iko mbaụwa nke ụmụnwaanyị, Naịjirịa na France ga-akwata ya n'elekere asatọ nke abali ebe Saụt Afrika na Jamani ga-ama ọkaibe n'elekere ise nke mgbede.
China na Spain ga-ezute otu mgbe ahụ ebe Saụt Korea na Norway ga-ezute mgbe Naịjirịa ga-agba nke ha.
Waec sị na-agaghị nyezị asambodo furu efu
Oteela ndị mmadụ na-ajụ maka asambodo Buhari
Geenụ nti o, WAEC adọọla ọhanaeze aka na nti sị onye ọbụla jisie asambodo ya ike makana ha agaghị enye ọzọ ma ofuo.
Onye ọrụ Waec bụ , Olu Adenipekun gwara ndị nta akụkọ na ọbụrụ na ọkụ, idemmiri maọbụ ohi zuru asambodo gi, ha nwere ike ịnye gị asambodo mkpanaka.
Ejidele ndị ọrọ gọmenti asị na ha n'ezu ọgwụ
Yoweri Museveni, Onyeisiala mba Uganda
Ụnụ ahụlanoo na nkịta atala ọkpụkpụ anyanere ya n'onu n'Uganda.
BBC African Eye amaala imi n'ala chọpụta ka ndị ọrụ ahụike mba ahụ sị ezu ọgwụ gọmenti eresi ndị ahịa.
Gịnị ka ụbọchị emume ndị nna pụtara gi?
Ndị nso kpụ Lionel Messi n'ọnụ maka ọdịda ha na Copa America 2019
'208bn naira nke TETFund abụghị ego ASUU na-ana gọọmenti' -  Ogunyemi
Ịsonye n'egwuregwu iko mbaụwa ụmụnwaanyị karịrị nanị igba bọọlụ n'anya ndị gbara Naịjirịa.
Otu egwuregwu bọọlụ ụmụnwaanyị nke Naịjirịa bụ naanị otu egwuregwu tozuru ịsonye n'asọmpị iko mbaụwa kamgbe afọ 1991 mana ha ka na-agabiga ọtụtụ ihe mgbochi.
Super Falcons amaburula Iko AWCON 2018 n'ike
Super Falcons enweela onye nkuzi ọhụrụ
Ụfọdụ ndị Naịjirịa anaghị ahụ ịgba bọọlụ dịka aka ọrụ nye ụmụnwaanyị.
Asisat Oshoala dị afọ iri abụọ na anọ kwuru na agwa a gụnyere Afrịka niile.
Mana o kwuru na ha na-agba mbọ ịgbanwe echiche a.
Naịjirịa nweterala pọinti atọ dịka ha na South Korea na Norway  gbachara n'egwuregwu mmepe.
Ha na France ga-achịpụ ya taa na mgbede .
Mana agbanyeghị  ihe niile a, otu egwuregwu bọọlụ Naịjirịa na-enwe mmeri.
'Onye chọkwaranụ ilụ nwaanyị na-arụ ọrụ'
Asisat Oshoala bụ onye Afrịka mbụ nyere goolu n'asọmpị ụmụnwaanyị champions League ebe Barcelona na Lyon gbakọrọ bọọlụ
Egwuregwu bọọlụ n'Afịrịka anaghị ewu ewu etu o si ewu na mba Europe dịka Oshoala si kọwa ma na-ekwusi ike na o nyeghị ọnụ.
"N'Afịrịka, ọtụtụ nne na nna achọghị ka nwa ha gbaa bọọlụ. Ha chọrọ ka ha gaa ụlọ akwụkwọ"
Francisca Ordega dị afọ iri abụọ na ise n'agbara Shanghai Shengli kwuru na ndị Naịjịrịa anaghị esete iko mbaụwa a mana ọ bụrụ nke ụmụnwoke ihe dị iche ga-adị.
Ọtụtụ ndị gbara m okiri na-ekwu na agaghị m alụ dị makana m na-arụ ọrụ.
Agbara m isi akwara na-eme ihe na-enye m obi aṅụrị. Taa emerie m ha
O nwere ihe a ga-agbanwenwu maka agwa a?
Ihe asaa otu EU kwuru gbasara ntuliaka 2019
Ụkọchụkwu a na-enyocha maka ịtọrọ onwe ya ebola ya ekwensu
"Anyị agaghị enye onye ọbụla asamobodo ya furu ọzọ" - Waec
Ndị nkuzi ụlọakwụkwọ Praịmarị na Sekọndịrị nke Abia Steeti gbara abụbụọrụ n'ihi akwụghị ụgwọ ọnwa ga-alachi ọrụ.
Ndị nkuzi praịmarị sị ka akwụghị ha ụgwọ a kpọrọ 'Teacher Salary Subsidy' ebe ndị nke sekọndịrị na-achọ ụgwọ ọnwa iri e ji ha n'ụgwọ.
Otu onye ngalaba n'ahu maka ndi nkuzi na steeti ahụ achọghị ka ekwu aha ya gwara BBC Igbo na ha nọ nzukọ maka ọnọdụ a.
Ekwentị Ode Akwụkwọ Mgbasaozi Abịa steeti bụ Onyebuchi Ememanka agaghị mgbe BBC Igbo kpọrọ ya.
Ndị agha chụtụrụ Morsi n'ọkwa n'afọ 2013
Akụkọ na-eru anyị ntị ugbua na-ekwu na sị na Mohammed Morsi bụbụ aka na'achị mba Ijipt nara mụọ n'ụlọikpe na Kaịro bụ isi obodo mba ahụ ka ọ gara ụlọikpe dịka ndị ọrụ nchekwa n'ikpe siri kwuo.
otu onye na-arụ ọrọ n'ụlọ ikpe sị: "Ọ na-agwa ọkaikpe okwu tupu ọ daa. E buru ya gawa ụlọ ọgwụ bụ ebe ọ nọ nwụọ,"
Abdel Fattah Al-Sisi abụrụla onyeisioche African Union
Morsi bụ onye mbụ ritere ọchịchị n'ọnọdụ onye kwuo uche ya.
Ọ nọrọ otu afọ n'ọkwa tupu ndị agha chutuo ya n'afọ 2013 ka ọgbaghara dara na mba ahụ.
Morsi nọ mkpọrọ kemgbe a mara ya ikpe maka ndị nwụrụ n'ọgbaghara eji wepụ ya n'ọkwa.
Gọọmentị Ijipt ji aka ike sowe ndị na-akwado Morsi nakwa ndị otu Alakọba akpọrọ "Muslim Brotherhood", bụ ndị o si n'okpuru ha nwete ọchịchị.
Ikpe a na-ekpe Morsi tupu ọ nwụọ bụ nke metụtara ebubo na aka ya dị n'ime ịgba ama a sị otu Hamas nkle Palestine mere n'Ijipt.
A mụrụ Morsi na obodo El-Adwah dị na Mpahra "Nile Delta" nke Sharqiya n'afọ 1951.
Ọ gụrụ Nka na Mahadụm Kaịro tupu ọ ga mba Amerịka ga gụọ ọkamụta.
Otu Muslim Britherhood hopụtara ya ka ọzọ ọchịchi dịka onyeisiala n'afọ 2012 ka a manyere onye ha chọrọ ka ọ pụọ.
Ka o meriri, o kwere nkwa na ya ga achị ndi Ijipt niile.
Ọtụtụ ndị akwadoghi ya sị na-omezughi nkwa ya n'ime otu afọ a ọ chịrị Ijipt.
Ndi mmadu banyere ọzọ ịsị ya rituo n'ụbọchị o mere otu afọ n'ọchịchị n'ụbọchị Juun 30 nke 2013.
Na mgbede Julaị 3, ndi agha wezugara iwu ji mba Ijipt ma kwuo na ha enwela gọọmentị ọzọ.
Morsi si na ekweghi na nke a.
Ndị agha nwụchịrị ya were tuba ya na mkpọrọ.
Ndị otu Naịjirịa na Fransị
Ngwongwo eji mara Super Falcons kụwasịrị taa dịka Fransị meriri ha n'asọmpi Ikombaụwa ụmụnwaanyị.
Ọ bụ ihe ịtụ anya mgbe Renard nyere goolu ya na nkeji 79 maka na ọ bụ ugboro abụọ ọ gbara ya bụ penariti.
Nigeria vs Norway: Norway akpọchuola Naijirịa ihu
Otu bọọlụ ụmụnwaanyị Naịjirịa achakeela ka ugo
Nnadozie chetara penariti nke mbụ Renard gbara mana ọ dara iwu nke teknụzụ VAR gosiri eji nye ya ọzọ.
Iwu a ọ dara mekwara na Nnadozie dị afọ 18 rite akwụkwọ edo ebe Ngozi Ebere ritere akwụkwọ ọbara na nkeji 75.
Norway ji kwa goolụ abụọ merie mba Sawụt Koria mgbe ha zutere onwe ha.
Frans pịara Saụt Koria 4:0 ma jirikwa 2:1 merie Norway, nke nyere ha owere ịbụrụ sọsọ ndị gafere agba nke abụọ na "Group A".
Naịjirịa na onwe ha agbataghị ihe mgbe ha zutere Norway ji 3:0 sị ha ga nu mụta ọfụma.
Falcons na-eche ugbua ịchọpụta ma ha a ga-alachita ma ha a ga aga ihu n'asọmpi a.
Ogbunigwe agbagbuola mmadụ iri atọ na Borno
Ndị ọrụ gbata gbata na-ekwu ọnụ ọgụgụ mmadu nwụrụ n'ebe ndị omekome atọ gbara ogbunigwe dị ha n'ahụ na Borno Steeti nwereike rịa.
Mmadụ iri atọ nwụrụ n'ihe a mere n'ebe a na-ekiri TV ka ihe ruru mmadụ iri anọ n'asatọ merụrụ ahụ.
Onwebeghị otu sị na ọ bu ha kpara mkpamkpa a.
Ihe Peter Obi gwara Buhari
"mewe ka ndị isiala India na Saụt Afịrịka!"
Onye kwuru nke a bụ aka chịbụrụ Anambra steeti bụ Peter Obi ka o na-adụ Onyeisiala Buhari ndụmọdụ maka ime ọsịsọ wepụta aha ndi ya na ha ga-arụ ọrụ.
Ọ bụ n'ụbọchị nke ise nke ọnwa Jụlaị ka a ga-ama onye ga-akwụrụ ka gọvanọ Osun steeti.
Ụlọikpe ukwu bụ Supreme Court ga-ekpebi ikpe dị n'etiti Ademola Adeleke nke PDP na Gboyega Oyetola nke APC maka ọkwa Gọvanọ nke steeti ahụ.
Akụkọ ndị dị mkpa taa:
Ndị amaghị ndị ha bụ kpochiri ọdọahịa ụmụ Najiria na Ghana
ọdọahịa dị na Kumasi Ghana
Ọdọahịa dị na Kumasi Ghana
Ihe karịrị ọdọahịa iri atọ ndị ụmụafọ Naijiria nwere n'ahịa a kpọrọ, 'Suame Magazine' na Kumasi, dị na mba Gana ka ndị ndị ntorobịa obodo ahụ kpochiri.
Cheta na oteela nghọtahie ji dịrị n'etiti ndị ntorobị Gana na ndị Naijiria na-azụ ahịa n'obodo ahụ n'ihi ebubo na ụmụ Naijiria na-erekarị ahịa adigboroja.
Gọọmenti mba Gana akwadoghi ka ndị si mba ọzọ na-ere ahịa mgbere nke ndị bekee kpọrọ 'retail'.
Ha mepụtara iwu iji machie ya nke mere ka e mechie ọtụtụ ọdọahịa ndị Naijira nwere n'afọ 2008.
Mana Gọọmenti Niajiria tinyere ọnụ n'okwu ahụ nke mere ka ha kwụsi ịcha ụmụ Naijiria na-azụ ahịa na mba ahụ ọkụ.
Ka ọ dị ugbua, ndị uweojii mba ahụ ekwela nkwa na ha ga-elebanye anya na nsogbu ahu.
Onye uweojii e jidere ya na ndị ntọ abụghị onye otu anyị -Ndi uweojii
Ndị uweojii Naijiria ekwuola na Kingsley Udoyen, onye e chere bụ Osote Kọmishiona ndị uweojii( Assistant Commissioner of Police) a nwụchiri n'Akwa-Ibom steeti  nke foto ya na-efegharị na soshal midia dịka onye anwụchiri ya na ndị ntọ ọzọ abụghị onye uweojii ma ya fọdụ ịbụ Osote kọmịshọna ndị uweojii.
Ha kwuru ihe e ji nwuchie Udoyen bụ maka ebubo ịbụ onye uweojii adigboroja ji uwe ha atụrụ ndị mmadụ ego.
Ndị Uweojii kọweara na ya nwụchiri ya na abali abụọ nke ọnwa Januarị afọ dịka iko ya juru ma kpụpụ ya ụlọikpe magie dị n'Abak dị n'Akwa-Ibom steeti.
Ite ime ka egbu umụnwaanyị karịa Malaria
Dọkịta Christopher Lamai kwuru na ọnwụ a kachasị metụta ndị mpaghara ugwu Naịjirịa.
Dịka o si kwuo "kwa nkeji asatọ, otu nwaanyị na-anwụ site n'ite ime n'ụzọ ezighi ezi"
Ite ime o kwesiri ịbụ ihe iwu n'amachịghị?
Ọ gwara ndị ntaakụkọ gbakọrọ ebe ahụ ha gbasaa ozi ka ndị mmadụ mụta ọghọm dị na ite ime.
Akụkọ na-eru anyị ntị na-ekwu na Ụlọikpe ukwu Naịjirịa ga-amalite ọgbakọ ha maka ịmalite ikpe Nnamdị Kanu bụ onye ndu otu Ipob.
Gọọmenti Naịjirịa na-ebo Nnamdị Kanu ebubo mgbaokpuru.
Otu kpọrọ onwe ha Host Communities of Nigeria Producing Oil and Gas, emeela ngagharị iwe ụnyahụ n'Onitsha ịgosi iwe ha maka gọmenti ekweghị itinye Anambra steeti na nzukọ steeti na-emepụta mmanụ agbidi na Naịjirịa.
Otu a sị na nke a na-egbochi steeti ahụ irite uru ndị ọzọ nọ na nzụkọ a na-erite.
Ntamu na aga n'ihu ụgbụa n'ụlọomeiwu nta maka ntuliaka emere bụ nke weputere Femi Gbajabiamila dịka onye ndu ụlọomeiwu ahụ.
Otu kpọro onwe ha G-70 si na-enwere nrụrụaka na ya bụ ntuliaka ma kwukwa na ha ga-aga ụlọikpe maka ya.
E ji Mohammed Morsi bụ onye gbara afọ 67 n'ụlọnga kemgbe afọ 2013 ka ndị agha mba Ijipt chutuchere ya n'ọchịchị
Onye bụbu onyeisiala Ejipt bụ Mohammed Mosi alala mụọ ụnyahụ n'ụlọikpe.
Ebe Muslim  brotherhood nakwa na ndị ọzọ na-ekwu na gọmentị ma ihe mere ya, Amnesty International na-akpo oku ka enyocha ọnwụ ya bụ nwamadị nke ọma.
France emeriela Naịjirịa n'iko mbaụwa ụmụnwaanyi
N'egwuruegwu, asompi iko mbaụwa ụmụnwaanyị, France ji otu goolu merie Naịjirịa ụnyahụ.
Na penariti agbagharịrị nke ugboro abụọ , ka ha  ji nwete ya bụ mmeri.
Ndị nkuzi Abịa alaghachila ọrụ
Ndụmọdụ Peter Obi nyere Onyeisiala Buhari
Etu Naịjirịa si agbanwe etu esi ahụ bọọlụ ụmụnwaanyị
Sajid Javid bụ nnukwu odeakwụkwọ na-ahụ maka ihe gbasara ndị mbịara mbiara
Steeti ruru iri abụọ na otu na Naịjirịa ka ụlọọrụ 'Common Wealth' nke mba UK gwara ndị be ha bụ agaga maka enweghị ezi nchekwa ebe ndị ahụ.
Ụlọọrụ ahụ depụtara ozi ahụ n'elu webụsiati ha ma kwụkwa na arụrụala ndị oyiegwu agbalitela n'ugwu Hausa Naịjirịa, ekperima na ọdịda anyanwu, nakwa ikpaike na Naija Delta.
Boko Haram sị ka akwụọ N100m n'isi Abraham Amuta
Ị chetara mgbe ndị ntọ atọrọla otu onye ntaakụkọ
State ndị ha gụnyere bụ agaaga ugbua bụ:
Kilio mita iri abụọ n'oke Niger na Zamfara
kilo mita iri abụọ kewara Niger dị na Sokoto nakwa Kebbi
N'ime ndụmọdụ a, ha gwakwara ndị mba UK nọ Naịjirịa ha agala ebe ndị mmadụ gbakọjuru, ọgbakọ ebe a na-ekpe ekpere , ụlọ ahịa, ụlọ oriri na nkwari, ebe a na-agba ụgbọala nakwa ogige ebe ndị na-agba ọsọ ndụ bi.
Ha kwuru na oke ntọ na-eme na steeti ndị ahụ na-abụkarị maka ego maọbụ ndọrọndọrọ ọchịchị.
N'ọnụ ha, "ị ga-ebe ndị a bụ agaaga ,gba mbọ hụ na ị kpọ ndị nchekwa zuruoke."
'Ọchụhụ m chụrụ ndịisioche okpuruọchịchị abụghị ịbọ ọbọ' - Ihedioha
"A hụla m ihe na-adọhachị ndị ọrụ azụ n'ọrụ nchekwa " - Buratai
Ọkaikpe ga-ekpe Nnamdi Kanu ikpe abịaghị ụlọikpe taa
Ndị Abatete mere ihe puruiche na iri ha
Dịka taa bụ ụbọchị ncheta ọrịa ọbara nko nke bụ 'Sickle Cell' na Bekee, ndị ọkachamara na nri na ihe ọ na-enye n'ahụ enyela ndụmọdụ ọhụrụ
Florence Ngozi Uchendu kwuru na o nwere ụfọdụ nri ndị na-arịa ọrịa a kwesiri ị na-eri iji chekwa onwe ha ọfụma karịa ndị enweghi ọrịa a.
Ị chetara mgbe ọrịa ọbara gburu Tosyn Bucknor
O kwuru na nri ndị na-enye ike dịka akpụ, ji, osikapa na ndị ọzọ dị mma iji nye ha ike n'ihi na ọrịa a na-agwụ ike.
O kwukwara na akwụkwọ nri na mkpụrụ osisi dị icheiche na nye aka ịnye ha ihe ndị na-edozi ahụ.
Ọ kwuru na ọ bụ maka na ndị na-arịa ọrịa anaghị enweta ihe dịkia Ayọn, vitamins, kalshiụm wdg.
Ihe anọ ị maghị maka ọrịa ịba
Ụgụ bụ akwụkwọ nri ndị ọrịa ọbara nko kwesiri ị na-eri
Nri ọzọ ọ kpọrọ aha bụ mmiri ala ehi nke ga-enye ha kalshiụm n'ahụ nakwa mmiri ọṅụṅụ nke ga-akwụsị ahụ mgbu.
Dịbia bekee ọzọ tinyere ọnụ n'okwu a bụ McGinger Ibeneme kwuru na ezigbo nri zuruoke nakwa ihe ndị ọzọ nwereike ịdọtị ndụ ndị na-arịa ọrịa ọbara.
O kwuru na ndị na-arịa ụdịrị ọrịa na-enwe ọtụtụ nsogbu gụnyere ọkpụkpụ mgbu, obi mgbu, ịrịa ahụ mgbe ọbụla.
Ụtazị so n'akwụkwọ nri ndị ọrịa ọbara nko ga na-eri
Kedụ ihe ị ga-eme ka ịnwe ogologo ndụ n'ọrịa a?
Macginger kpọpụtara ihe ndị ha ga-eme iwe bie ogologo ndụ:
Ọ sị ka ha ahọrọla nri ọbụla. Maka na ọ bụ na nri ka ha ga-enye ihe n'ahụ.
Anọla ebe jụrụ oyi rinne
Anọla ebe ọtụtụ mmadụ gbakọjuru
O kwesiri ka ị na-aga ahụ dọkịnta mgbe ọbụla ka olele gị ahụ
O nwere ụzọ esi egbochi ọrịa a?
Mcginger kwuru na ọ bụ naani site n'inyocha iji wee chọpụta ma onye gị na ya na-alụkọ dị na nwunye ,ma ọbara ụnụ agakọrọ nkeọma.
Nke a gunyere :AS na AS agaghị alụli, mana AS na AA ga-alụli.
Ihe ndị mmadụ na-ekwu na soshal midia maka ọrịa a
@Taswalu na-arịọ ndị mmadụ ka ha nyocha onwe ha tupu ha lụọ.
@toksy_bee_ chọrọ ka ekpere ya ekpere ya makana ya bụ ọrịa ji ya na njọ.
@EkeminiMacauley kwuru na ya na-akwado ndị na-arịa ọrịa a.
Ndị amaghị ndị ha bụ kpochiri ọdọahịa ụmụ Najiria na Ghana
"A hụla m ihe na-adọhachị ndị ọrụ azụ n'ọrụ nchekwa " - Buratai
'Nkwụsị ọrụ m kwụsịrị ndịisioche okpuruọchịchị abụghị ịbọ ọbọ' - Ihedioha
Ụmụafọ Igbo e merụrụ nnukwu ahụ na Togo
Ndigbo etiri gwo gwo maka okwu agbasaghị ha na mba Togo bụ ndị agbataobi onye nwere okwu
Nsogbu bidoro n'etiti enyi na enyi aghọọla ọgbaghara mba na ibe ya gara ata isi mmadụ ma ọ buru na ndị uweojii egboghị ọgụ ahụ n'oge.
Nsogbu dapụtara n'etiti  Ndigbo bi na mba Togo na ndị ha bi be ha edugala mmadu ise n'ụlọọgwụ ebe ha na-anata nleta maka oke mmerụahụ ha nwetara.
Ndị Ghana a na-achụpụ ụmụ Igbo na-ere ahịa na be ha?
Xenophobia: A na-egbu ndị mbịarambiara kwamgbe kwamgbe na South Africa
South Africa abaala mba maka mkpagbu ndị ọbịa be ha
Ebe ọtụtụ ka na-agụkọ ihe furu ha dịka ndị a na-arụ aka na ha bụ ndị Togo wakporo, zuo ma mebicha ngwaahịa ụfọdụ ụmụ Igbo na-azụ ahịa n'Ahịa Assiyeye dị na Lome, isiobodo Togo.
Ndị nọ ebe ihe mere kwuru na ọ bụ esemokwu dị n'etiti okorobia Igbo na enyi ya nwaanyị bụ ihe bidoro nsogbu ahụ.
Mmadu abụo ahụ bụ ndị bikọrọ ọnụ nwere nghọtahie lụọ ọgụ merụọ onwe ha ahụ, nke nwaanyị gara kpọọ ndị agboro mana nwokorobia ahụ gbara ọsọ oge ọ hụrụ ha.
Akụkọ kwuru na dịka ọ gbara ọsọ ha bido ịwakpo ndị Igbo ndị ọsọ bi na mbara ahụ, kụtọsịa ha dịka ha boro ha ohi.
BBC Igbo nwetara ihe onyonyo gosiri ebe a kụrụ ndị ahụ ihe tinka na-akụ panụ, ọbara juu ha ahụ mana anyị agaghị enwe itinye ya n'ime akụkọ n'ihi na ọ bụ ihe na-ata arụ n'anya nke ukwuu.
Dika otu onye Igbo achọghị ka a kpọ aha ya siri kọwara BBC Igbo, "Ọ bụ nwoke ya na enyi ya nwaanyị bi nwere nghọtahie."
"Ha kụọ onwe ha ihe. Nke nwoke merụọ nke nwaanyị ahụ, nke nwaanyị merụkwa nke nwoke ahụ."
"Nke nwaanyị  gbapụọ kpọrọ ụmụ agboro bịa."
"Oge nwoke hụrụ ndị agboro, ọ wụọ aja gbaalaga. Ndị agboro gaa tiwa ọnụụzọ ụlọ Ndigbo bi n'otu mbara ahụ kụwa ha ihe."
Ọ gara n'ihu boo n'ebubo na ndị mba ahụ nyere nkwado dịka a na-akụ ndị ahụ ihe  n'ihi "ha ejighị ntị anụ ihe banyere Ndigbo."
Ahịa Assiyeye dị na Lome,Togo
Otu onye ahịa ya so na nke ndị e zuru a kpọrọ Godwin Kalu gwara BBC Igbo na ọ bụ ka ndị uweojii bịara zọọ ụmụ Igbo ahụ ka ndị igwe ndị ala chọrọ isunye ha ọkụ.
Kalu kwuru na ka ndị uweojii kọrọ ndị e merụrụ ahụ gawa ụlọọgwụ, ddị ala ahụ jịkọọ gawa ahịa Assiyeye ndị nso ebe ahụ ebe ha wakporo ọdọahịa Ndigbo ma zuo ma mebie ọtụtụ ngwaahịa ha.
"Ọdọahịa nọ n'ọnụ okporoụzọ esi abanye n'ime ahịa".
"Ha wakporo ọhịa na-elu okwute. M na ndị nọ n'ọdọahịa gbagbuo n'ime kpochie ụzọ."
"Ha buru akpa akpụkpọụkwụ m na-ere ere abụọ.
"Otu akpa nwere akpụkpọ ukwu iri ise."
Ndigbo nọ na Togo tụrụ arịrị na mbeku ha bekuru ụlọnnochiteanya Naijiria na mba ahụ amịtaghị mkpụrụ dịka a gwara ha n'onyeisi bụ Segun Ibidapo-Obe gara njem na Naijiria.
Otu onye uweojii mba Togo achọghị ka a kpọọ aha ya (n'ihi na o nweghị ikike ikwu n'aha ndị uweojii) gwara BBC Igbo n'ekwenti na ihe ahụ mere n'ezie.
"Anọ m a kpọ m gwa m na o nwere ndị a na-eti ihe, anyị ga-ebe ahụ ọ bụrụ ndị Naijiria."
Onye uweojii onye kwuru na ndị na-akụ ihe boro ha ebubo izu ohi, kọwara na ha (ndị uweojii  zọpụtara ndị ahụ ma dugaa ha ụlọogwụ.)
O kwụghị ma ndị uweojii a na-enyocha ya bụ okwu na ọ gwara Ndigbo bi n'ala ahụ atụla ụjọ ihe egwu ime ha ọzọ.
Mbọ BBC gbara ịnụta uche ụlọnnochiteanya Nigeria na mba Togo amịtaghị mkpụrụ dịka ha azaghị ekwenti ha na ozi e zigara ha site n'igbeozi ịntanet.
Nri ndị a ga-enyere ndị na-arịa 'Sickle Cell' aka
Etu ị ga-esi jiri chocolate na-akwụkwọ nri chụọ nsogbu ụbụrụisi
Gwongworo e ji ebu ngwa ahịa nke a na-akpọ 'container' na bekee adaala n'akụkụ ulọahịa 'tradefair International' dị n'ụzọ Badagry na Legọs steeti.
Ogbe ebe ihe ahụ mere bu ebe ọtụtụ ụmụ Igbo na-azọ ahịa.
Dịka BBC siri nụ, onweghị onye nwụrụ na ya bụ ihe mberede nke a na-enwe onye merụrụ ahụ.
Nke a abụghị mbụ ụdị ihe a na-eme na Steeti Legọs.
Ụzọ Onyeama n'Enugwu bụzi aga aga
Etu gwongworo si kwọpịa mmadụ 12 n'Ekiti - Ndị uweojii
Abalị anọ gara aga, gwongworo bu ngwa ahia dapịara ụgbọala abụọ na Tinkan Ailand nke dị na Apapa na Legọs.
Otedola ereela Forte Oil, gaa ihu
Otu onye ojiegochụego ama ama bụ Femi Otedola ereela ụlọrụ mmanụ ya ama dịka 'Forte Oil.'
Otedola gbara ama nke n'ozi o wepụtara n'igwe okwu Instagramm ya na ya agbaghapụla ya bụ ụgbọ banye n'ọzọ ya bụ inye ọkụ latrik site n'ụlọọrụ ọ kpọrọ 'Geregu Power Plc.'
Ụbọchị ncheta ọrịa ọbara nko 'Sickle Cell'
Dịka taa bụ ụbọchị ncheta ọrịa ọbara nko nke pụtara 'Sickle Cell' na Bekee ndị ọkachamara n'ihe gbasara nri na ihe ọ na-enye na-ahụ adụọla ndụmọdụ ọhụrụ.
Ha kwuru na nri dịka ji, akpụ na osikapa ga-enye ndị ahụ ike ma gbado ha ume.
Ha kwukwara na akwụkwọ nri na mkpụrụosisi dị icheiche bụ ụdị nri ndị na-arịa 'Sickle cell' kwesiri ị na-eri ga-edozi ahụ ha.
Ụlọikpe akagbuola iwu gbasara ịgbasa ozioma
Kaduna steeti gọvanọ Nasir El-Rufai
Nke ọhụrụ na-eru anyị ntị ugbua bụ na otu ụlọikpe ukwu nke Kaduna steeti akagbuola iwu kwuru na onye ọbụla na-agbasa ozioma ga-anata ikike tupu o mee nke a nke ụlọomeiwu na gọọmenti steeti ahụ hiwere na nsonso.
Mana Gọọmentị Kaduna ekwuola na ha na-akwado ịgbagha mkpebi ahụ n'ụlọikpe.
Ụmụafọ Igbo ise emerụọla ahụ na Togo
Ụmụafọ Igbo  ise merụrụ nnukwu ahụ na nghọtahie sogbu dapụtara n'etiti ụmụIgbo na ndị Togo na Lome, isiobodo Togo.
'Ṅụọ mmịrị tọgbọ iko n'ọgbọ egwuregwu bọọlụ'
Naijiria, Argentina na Croatia ga-asọmpi
Ngalaba na-ahụ maka egwuregwu bọọlụ n'Afrịka amanyela iwu ọhụrụ ga-enye ndị ọgba bọọlụ ohere abụọ iji ṅụ mmiri ma zuo ike n'ihi oke anwụ ọchịcha.
Iwu a ga-ebido n'asọmpi AFCON nke a ga-amalite n'ụbọchị Fraide izu a.
Victor Moses eyipụla uwe o ji agbara Naijiria bọọlụ
Mmadụ 3 na-eku mmanụ na gwongworo anwụola
Ị hụla ihe gọọmentị Lagos chọrọ ka tanka na gwongworo na-emezi ugbua?
Ndị uweojii si ngalaba "Special Anti Robbery Squad (SARS) nwụchịrị otu nwaanyi aha ya bụ Queen Imoh ka ọ gara ịrị̄ nwatakịrị n'obodo Umuna nke Orlu, Imo steeti.
Queen Imoh, bụ onye uweojii si na ọ bụ onye mba Kameron, zutere nwata ahụ aha ya bụ Naziru Adbulwahab na mpaghara Nassarawa dị Kaduna, isi obodo Kaduna steeti.
Anwụchiela nwaanyị tọọrọ ma ree ụmụaka 5 si otu ezinaụlọ
SARS: Ndị uweojii anọ abanyela n'ofe dị ọkụ
A machiela mmanya na-ekeli utu ka utu nwoke jụrụ ọdịda dịka ọ ṅuchara ya
Akwụkwọ ozi sị n'aka ọnụ na-ekwuru ndị uweojii n'Imo bụ Godson Ikeokwu sị na ọ bụ ndị mmadụ hụrụ Imoh na nwata ahụ wee che na ọgaghị abụ nne ya gbaara ndị uweojii ama.
Ndị uweojii sị na nna nwata ahụ atọrọ a bịala kpọrọ ya
Ndị uweojii sị na Imoh kwenyere na ya zutere nwata ahụ aha ya bụ Naziru Abdulwahab ma kwukwa na ọbụghị mbụ ya kpara ụdịrị ike a.
Dịka ndị uweojii siri dee, Imoh gwara ha na ya rere nwa ya aha ya bụ Joseph Imoh dị afọ abụọ pụtụ naịra narị abụọ.
Ndị uweojii sị na Queen Imoh kwere na ya mere ihe a sị na o mere
Ọ sịkwa na ya rere nwata aha ya bụ Samuel M dị otu afọ puku naira narị abụọ na iri atọ. Ọ sị na ya zuru nwata nke a mgbe nne ya si ya nedo ya anya.
Godson Ikeokwu dere na ọ bụ ndị Awụsa nọ n'Orlu nyere aka chọta nne na nna Naziru ma hụ na o ruru ha aka.
Imoh ka nọ n'aka ndi uweojii.
Ntọrị ụmụaka bụ ihe na-eme kwamgbe na Naịjịrịa, ọkachasị n'Ọwụwa Anyanwụ Naịjirịa.
Lee ihe nkiri anyị maka ntọrị ụmụaka:
Asọmpị e ji ahọpụta ụmụaka ụmụ nwaanyị sekọdịrị rụpụtara ezigbo ihe na technụzụ na mpaghara ỌwụwaAnyanwụ Naijiria amalitela n'Ọnịcha, Anambra Steeti.
Ụmụaka secọndịrị karịrị narị abụọ n'ọnụ ọgụ si ọtụtụ ụlọakwụkwọ n'Ebonyi nakwa Anambra biakọtara ọnụ were gosi ma kwuputa ihe akụrụngwa teknụzụ ha rụpụtara nke a na-akpọ "App" na-arụ.
Onye chịkọbara ya bụ ihe bụ onyeisioche Edufun Fun Stem Hub bụ oriakụ Uche Onwuamaegbu Ugwu kọwara na ọ bụ site na nkwado ndị United Nations ka ha jiri guzobe ya bụ ihe ngosi.
Uche Onwuamaegbu Ugwu na onye nkụzị
Ugwu kwuru na ụlọakwụkwọ ọbụla ahọrọ 'App' nke ha ga-aga n'ihu nọchite anya Ọwụwa-Anyawụ na Naijiria ebe a ga-ama ndị ga-anọchite anya mba ahụ na ụwa niile.
Anyị ga-echeta na ọ bụ Uche Onwuamaegbu Ugwu họpụtara ụmụ aka ise n'ụlọalwụkwọ Regina Pacis dị n'Ọnịcha ndị nke turu ugo n'Afrịka nakwa mba ụwa niile were site na Silicon Valley USA bulatara Naijiria iko ọla edo.
Lee akụkọ ụmụ Regina Pacis ebe a: Technovation: Lee ụlọakwụkwọ ụmụaka ise ahụ turula ugo ọkaibe n'asompi technụzụ
Ụmụakwụkwọ Regina Pacis, -  nke Uche Onwuamaegbu kuziere ihe n'Edufun Stem Hub dị n'Ọnịcha - meriri obodo dị nari na iri use wee gbaa ndị nke mbụ n'ụwa.
Ụmụ akwụkwọ Ado Girls secondary school Ọnịcha mepụtara "app" ha kpọrọ "Albina Sense App"
Ihe ha rụpụtara oge ahụ bụ 'app' e ji ama ọgwụ adigboroja.
Ụfọdụ na ndị ụlọakwụkwọ bịara ọhụrụ na Technovation nke 2019 rụpụtara 'App' na-egosi ụzọ, App na-echekwa ndị anyarị (Albino) nakwa ọtụtụ ihe ndị ọzọ.
Ụmụakwụkwọ ahụ na ndị nkuzi ha kwupụtara obi ụtọ ha isonye wee kwalite ọnụọgụgụ ụmụnwaanyị na ihe gbasara teknụzụ.
Ụmụ akwụkwọ Urban Model Secondary School Abakaliki, Ebonyi Steeti mepụtara "app" n'achọpụta nri mebiri emebi
Uche Onwuamaegbu Ugwu bụ onye haziri asọmpị a
Ụmụakwụkwọ Ebonyi steeti wepụtara ihe a kpọrọ "Community Data Base App"
Jeremy Hunt na Boris Johnson
Nke ọhụrụ na-eru anyị ntị ugbua na-ekwu na ọ ofọziri sọsọ Jeremy Hunt na Boris Johnson n'ọsọ ịchị mba Briten.
Nke a pụtara ihe dika Jeremy Hunt ji vootu abụọ merie Michael Gove nwetara vootu 75 n'ụlọomeiwu Briten.
'A dị m njikere ịhapụ ọrụ a' - Theresa May
Ọ pụtara na ya na Boris Johnson ga-akwata ya iji maata onye ga-achịrị ọwa Theresa May wụsara.
Cheta na ndị otu kọnzavetive pati na Briten kwadoro ịhọpụta mmadụ abụọ ịnọchị anya Theresa May.
Naanị mmadị atọ ka achọrọ n'ime mmadụ anọ pụtara na ya bụ ndọrọndọrọ bụ nke a ga-eji akpati nzuzo mee.
Theresa May anapụtala isi ya n'aka ndị ụlọomeiwu mba Briten
A na-atụ anya na ụwa ga-ama mpụtara ya bụ ntulika n'elekere nke mbụ taa.
Ka nke a mechere, a ga-eme ntuliaka ọzọ iji hotụpata mmadụ abụọ, nke otu n'ime ha ga-abụzị Praịm Minista Briten.
Onye vootu ya kachasi na nke emere mee bụ Boris Johnson bụ onye ji vote 143 merie Jeremy Hunt, Michael Gover na Sajid Javid.
A kụpụrụ Rory Stewart bụ odeakwụkwọ maka mmepe obodo ndị mba ọzọ maka na onwetere naanị vootu 27.
Ya bụ ọgụ ka dị mma Boris Johnson ebe ọ na-ejikere ị ga ya bụ ọgụ ntụkpọ osisi nke ndị pati ha ruru 160,000 ga-atụrụ ha vootu, bụ nke a ga-eji post ọfis ziga izuụka n'abịa.
Mana ọhịara ahụ ịgba afa mpụtara ya bụ ntuliaka ka ọ dị ugbua.
Ya bụ ka anyị dere duu mara ihe ga-eme.
Nri ndị na-arịa 'Sickle cell' kwesiri ị na-eri
Ihe mere ndị na-akwado Buhari ji chọọ ka a chụọ Festus Adedayo
Ndị amaghị ndị ha bụ kpochiri ọdọahịa ụmụ Najiria na Ghana
Goolu abụọ nke Ajara Nchout nyere na nkeji 95 bu nke bufere Cameroon kpam kpam n'agba nke abụọ asọmpi a.
Nchout bu onye nyere goolu mbu na nkeji 57 nke mba New Zealand satara ha.
Nigeria vs Norway: Norway akpọchuola Naijirịa ihu
Etu asọmpi si metụta Naịjirịa bụ na mba Chile kwesiri imeri mba Thailand tupu Falcons anafere.
Ugbua, ọ bụzị ngụkọ goolu bụ goal aggregate na Bekee ka a ga-eji ma onye meriri.
Igwe mmadụ akụola ndị ohi na-anapụ mmadụ akpa dukaduka n' Enugu
Ndị mmadụ ewerela iwe kụọ ndị  e chere na ha bụ ndị ohi  akpa ike n'okporo ụgbọoloko dị na mpaghara Holy Ghost, Enugwu, ọkwụrụ n'anya ụbọchị Tuuzde.
Ndị a bụ so n'otu ndị e chere na ha ji egbe na ngwaọgụ ndị ọzọ anapụ ndị mmadụ akpa na ihe dị mkpa na akụkụ ahụ.
Otu nwoke egbuola nwunye ya n'Enugwu
Anwụchiela onye ohi akara ATM
Dịka ọnụ na-ekwuru ndị uweojii n'Enugwu  bụ Ebere Amaraizu si kọwara BBC Igbo, ọ bụ oge ndị omekome a napụchara otu nwaanyị akpa ya n'ike ka ndị mmadụ zuru ha n' ahụ kụọ ha ihe tinka kụrụ pan.
"Ndị a bụ ndị na abụ ha hụ mmadụ, ha lee anya,lee anya, ha anapụ gị akpa gị."
"Ndị ọrụ anyị nwetara mkpesa na ndị ohi napụrụ nwaanyị agba ya.
Ndị ọrụ anyị yi akwa nkịtị chụwa ha ọsọ, ha agbaba ọhịa mana ndị mmadụ nyere aka chụwa ha jide ha kụọ ha ihe.
"Mgbe ndị uweoji a kpọrọ ka ha bịa nyere aka rutere, ike akwụla otu, e buga ya ụlọọgwụ , ebe dọkịta kwuru na ọ nwụọla."
Amaraizu onye kwuru na ha napụtara  ha mma nakwa ihe ndị mmadụ ha zutere, gara n'ihu kwuo na onye nke ha ji aka na-enyere ha aka na nchọpụta.
Odibo egbuola nneya ukwu abali abụọ o bidochara ọrụ
Otu nwaodibo aha ya bụ Joseph Ogbu ewerela mma sugbuo nne ya ukwu nakwa nne nne ya ukwu n'ụbọchị Tọọzde.
Nke a mere naanị abalị abụọ e wechara ya n'ọrụ na mpaghara Surulere na steeti Legọs.
Nwoke egbuola nne ya maka okwu ala
Otele ukwu egbuola nwaanyị ọzọ
Ogbu onye Benue steeti malitere ọrụ n'abalị iri na asatọ nke ọnwa Juun.
Ọnụ na-ekwuru ndị uweojii na steeti Legos bu Bala Elkana gwara BBC Igbo na ha anwụchiela nwata nwoke ahụ.
Dịka Elakana si kwuo, "Ogbu kwuru na nne ya ukwu kpasuru ya iwe o wee sugbuo ya."
Ọ sịkwara na ọbughị ya gburu nne nne ya ukwu, kama ọ gharịpụrụ nwụọ mgbe ọ hụrụ na nwa ya anwụọla.
Aha nne ya ukwu bu Oreoluwa John, ebe nke nne ya bu Adejoke John.
Ha gbara afọ iri atọ na asatọ na iri asatọ na itoolu n'otu n'otu.
Ndi uweojii kwuru na ha ka na-enyocha ya bu okwu iji matachaa ihe nile merenụ.
Mele Kolo Kyari, onyeisi ọhụrụ NNPC
Mele Kolo Kyari, onyeisi ọhụrụ NNPC
Gọọmentị Naịjirịa agbaghala okwu na-efegharị na onyeisi NNPC ọhụrụ bụ Mele Kyari so n'ezinaụlọ Abba Kyari.
Cheta na ọ bụ taa ka gọọmentị Naịjirịa kpọpụtara aha Mele Kyari dịka onyeisi ọhụrụ ngalaba na-elekọta mmanụ ụgbọala Naịjirịa bụ NNPC.
Puku mmadụ ole na ole abanyela okporoụzọ ime ngagharịiwe na mba Malawi maka mpụtara ntuliaka e mere n'ọnwa gara aga.
Ha na-akpọ oku ka onyeisi ngalaba ntuliaka na mba ha ritue n'ọkwa.
Aka na-achịkọta otu Super Eagles bụ Gernot Rohr ekwuola na o kwenyesiri ike na otu ya ga-ebulata iko mba Afrịka n'ihi na e nwere ndị ọgba bọọlụ ochie ụkwụ kara aka nakwa ndị ọhụrụ.
Mele Kolo Kyari, onyeisi ọhụrụ NNPC
Mele Kolo Kyari, onyeisi ọhụrụ NNPC
Onyeisiala Muhammadu Buhari enwepụtala Mele Kyari dịka onyeisi NNPC.
Kyari ga-amalite ọrụ ya n'abali asaa nke ọnwa Julai.
'Anyị nwere mmanụ ụgbọala ga-ezuru unu ' - NNPC
Abia Pipeline explosion: Sineti ekwuola na ha ga-enyocha ihe mere
Maikanti Baru bụ onye ji ya bụ ọkwa kemgbe 2016 ga-ala ezumike nka.
Kyari na-anochite anya Naịjirịa na Organisation of Petroleum Exporting Countries (OPEC).
Ọ gụrụ ihe banyere ala, nke Bekee kpọrọ "Geology" na mahadum ma nọrọ isi OPEC economic commission board.
Akwụkwọ na-akọwa na-ọbụghị nwanne Abba Kyari - bụ onye aka nri Onyeisiala Muhammadu Buhari - agbanyeghị na ha na-aza otu aha nna.
Aka ndị uweojii akpara onye ntọ
Gọmenti etiti ekwuola na eziokwụ atọgbọghị na kepukepu  na-efegharị na ọrịa Ebola abatala na Naịjirịa ọzọ.
Onye kwuru nke a bụ odeakwụkwọ ukwu ụlọọrụ na ahụ maka ahụike bụ Abdullaziz Abdullahi bụ onye sị na kemgbe 2012 na ọnwebeghị onye ahụrụ bụ ya bụ nje na Naịjirịa.
Gọmenti etiti ekwuola na eziokwụ atọgbọghị na kepukepu  na-efegharị na ọrịa Ebola abatala na Naịjirịa ọzọ.
Onye kwuru nke a bụ odeakwụkwọ ukwu ụlọọrụ na ahụ maka ahụike bụ Abdullaziz Abdullahi bụ onye sị na kemgbe 2012 na ọnwebeghị onye ahụrụ bụ ya bụ nje na Naịjirịa.
Ndị agha Iran ekwuola na ha gbatụrụ drone mba US ji enyopu ihe na-eme na Iran. Mana ndị US ekwubeghị ka nke a bụ eziokwu ka ọ bụ eziasị.
N'asọmpi agbara ụnyaahụ, otu egwuregwu bọọlụ Smart City nke Legọs ji ọkpụ gọọlụ atọ asatara abụọ chụpụ Enyimba nke Aba na Iko Aiteo Federation Cup.
Rivers United ji ọkpụ atọ chụpụ Akwa united.
Rangers na Nassarawa United sokwa na ndị akupụrụ na ya bụ iko Aiteo
Gee nkeji anyị ebe a
Ihe mere ndị na-akwado Buhari ji chọọ ka a chụọ Festus Adedayo
Ndị amaghị ndị ha bụ kpochiri ọdọahịa ụmụ Najiria na Ghana
Enweghị ntụkwasị obi n'ọgwụ mgbochi bụ oke nsogbu nye ụwa
Ndi nkwado otu egwu bọọlụ ụmụnwanyị Naijiria na-enwe aṅụrị
Super Falcons nke Naịjirịa ga-ezute otu egwueregwu bọọlụ ụmụnwaanyị nke Jamanị n'obodo Grenoble ụbọchị Satọde n'agba nke abụọ asọmpị Bekee kpọrọ 2019 "Women's World Cup".
Super Falcons tozuru iso n'agba nke abụọ ka Chile ji ọkpụ abụọ asatara otu merie Thailand, nke nyere ya ohere ịbanye ụgbọ dịka ha turu ugo ọkamma na ndị ikpeazu.
Super Falcons e jizi otu ụkwụ kwụrụ?
Fransị agbarala Naịjirịa ụgbọ nwamkpi
Ọ bụ na Monde bụ ụbọchị iri na asaa nke ọnwa Juun ka Falcons sụrụ mpị nke ọtụtụ ụmụafọ Naịjirịa na-asị na VAR napụrụ ha mana omere abalị atọ iji chọpụta ka ha a ga-etuozu ịga agba nke abụọ.
Dịka agbachaala asọmpi niile dị n'agba nke mbụ, Falcons pụtara dịka nke kachasị mee ọfụma na ndị achịtaghị aja nke ga-enye ohere itozu gaa agba nke abụọ.
Ọ bụ otu egwuregwu atọ na-agafe dịka nke ka mma na ndị ikpeazụ.
Kameroon bụ mba ọzọ n'Afịrịka ritere uru a ụnyaahụ.
Dịka ha mere ụfọma n'asọmpị ha na Frans, ọtụtụ ndị na-akwado ha nwere olilanya na ha ga-agba mbọ na agna nke abụọ a.
Nneka na Isaac Moses bụ di na nwunye ama ama maka ihe nkiri ha a kpọrọ Goge Africa ha ji egosi omenala dị iche iche na mba dị iche iche.
N'ihe nkiri a, ha gwara BBC Igbo etu njem a jiri malite nakwa ebe ha so ya aga.
Austin Nwagbara bụ onyenkuzi na mahadum, University of Lagos gara ezumike nkuzi 'Sabbatical' na mahadum, University of Ghana
Onyeisi otu jikọrọ ndị nkuzi mahadum Naijiria bụ Ọkammụta Biodun Ogunyemi ekwuola na ihe onye ọkammụta Naijiria bụ Austin Nwagbara kwuru maka agụmakwụkwọ Ghana abụghị ikwuwa ọnụ kama ọ bụ okwu dịka ọkachamara.
'ASUU ga-enyocha ọchụchụ Ebonyi State University chụrụ ndị nkuzi'
Obi ụmụ Igbo na-enwu ọkụ maka okwu asị otu nwoke kwuru
Inwe ịfụnanya nye ala nna ya tinyere Ọkammụta Austin Nwagbara bụ onyenkuzi na mahadum nke Lagos, gara nkuzi ezumike (Sabbatical) na mahadum nke Gana na nsogbu n'ihi okwu a na-ebo ya na o kwuru.
Nwagbara danyere na mmiri ọkụ n'aka mahadum Gana ebe ọ gara ọrụ nkuszi otu afọ (sabatical) ka ihe onyonyo pụtara ebe ọ na-agwa ọgbakọ ndị e chere bụ ndị Naijiria okwu, na-ekwu na agụmakwụkwọ Naijiria ka nke Gana mma.
Ọchụchụ ọkammụta OAU: Ọ bụ ihe kwesịrị- Ụmụnwaanyị
Gbalahụ idina onye nkuzi gị n'ụzọ ise a
N'ihe onyonyo ahụ nke na-efegharị na soshal midia, Nwagbara kwuru na ndị Naijiria ka nwee ndị ka mara ihe a na-ekwu na agụmakwụkwọ karịa ndị ogbo ha ndị Gana dịka o kwukwara n'mahadum nke Naijiria nwere ebu nwee mfụ karia ha.
Okwu ahụ mere ka mahadum Gana gbakụta ya azụ ma mee ka ndị uweojii mba ahụ nwuchie ya, ma mechaa tọhapụ ya.
Onyeisi otu jikọrọ ndị nkuzi mahadum Naijiria bụ Ọkammụta Biodun Ogunyemi
Mana na mkparịtaụka ya na BBC Igbo nwere, Onyeisi otu jikọrọ ndị nkuzi mahadum Naijiria bụ Ọkammụta Biodun Ogunyemi kwuru na o nweghị ihe ọjọọ dị n'okwu Nwagbara kwuru nke na ndị Ghana ga-akpaso ya ụdị agwa ha kpasoro ya.
"Anyị echeghị na ọkammụta ahụ kwuru ihe karịrị ọnụ ya dịka onye ọkacha mara.
"Obi adịghị anyị mma etu ndị ike dị na aka na mba Ghana si soo ya bụ okwu.
"Ebe ọbụla ndị ọkammụta anyị gara n'Afrịka, o kwesịrị ka a kwanyere ha ugwu dịrị ha.
"Ndị ọkammụta Naijiria kwesịkwara ịkwanyere ogbo ha ndị mba ọzọ ugwu."
Cheta na otu ASUU nke University of Lagos dọpụrụ  mba Ghana aka na ntị sị na ha achọghị ịnụ na mmiri bara ntị Ọkammụta Nwagbara.
Lee 'ụmụanụmanụ' ga-achịpụ ya n'asọmpi AFCON 2019
Ihe mere ndị na-akwado Buhari ji chọọ ka a chụọ Festus Adedayo
Ụmụafọ Nigeria 5 merụrụ ahụ na nsogbu dara n'etiti Naijiria na ndị Togo
Dịka Kizito Ikechukwu Obiora bụ onyeisi "Nigerian Union of Traders Association" - bụ otu ndị Naịjiriịa na-azụ ahịa na mba Gana - siri kọwaara BBC Igbo ihe na-ebe ka na-ebekwa na mpaghara Ashanti na mba ahụ.
Site na Fraịde bụ abalị iri na anọ nke ọnwa Junn ruo ụbọchị Tusde nke izu a bụ izu atọ nke ọnwa Juun, ndị amaghị ndị ha bụ awakpochara ndị Naịjirịa ma manye ha ka ha gbachie ụlọ ahịa ha.
Ndị Ghana a na-achụpụ ụmụ Igbo na-ere ahịa na be ha?
Nwaanyị Igbo akwụọla ụdọ na Ghana
Ọkammụta Austin Nwagbara ekwuterela onwe ya nsogbu na Ghana?
Maazị Obiora sị na agbanyeghị na ndị uweojii sị ha gbapee, ọtụtụ ndị mmadụ ka nọ na nkwụcha maka ha amaghị ihe ndị na-achụ ha bu n'obi.
Dịka Maazị Obiora siri kwuo, nsogbu a malitere oge ụmụokoroọbịa malitere ngagharị iwe na-asị ndị Naịjirịa kwara laa.
"Ndị a na-aghagharị na-aba n'ụlọ ahịa ndị mmadụ asị ha mechie maka na ha achọghị ndị Naịjirịa. Ha sị na anyị bụ ndị ntọrị."
Obiora sị na etiri ndị mmadụ ihe ma merụọ ụfọdụ ndị ọzọ ahụ.
Ihe onyonyo pụtara na soshal midia Gana gosiri ndị na-eme ọgbaghara a na-agụ egwu asị na ha achọghị ndị Naịjirịa na be ha.
Obiora sị na ọbụghị ihe taata, na ọtụtụ mmadụ achọghị ọnụnọ ha nọ na Gana.
N'afọ 2018, ndị Naịjirịa nọ na Gana tikwara mkpụ maka mwakpo na ịchụpụ.
Ọnụ na-ekwuru uweojii na Ashanti bụ Godwin Ahianyo gwara BBC Igbo na uche ha dị n'ihe mere na ebe niile nọkwa juu ugbua.
Ọ gakwara n'ihu sị na ha na-eso nzụmụkwụ mmadụ abụọ ha sị aka ha dị na mkpa mkpa a.
Ọ sị: "Anyị na-enyo ihe nkiri pụtara n'ihe mere iji nwụchie ndị kpara ike a."
Ọ gakwara n'ihu kwuo na-agbanyeghi na onweghi onye aka ji ugbua, ha na-achọ mmadụ abụọ ha sị n'aka ha dị na ọgbaghara.
Naịjirịa chụru ndị Gana bi na Naịjirịa n'afọ 1983, nke mere ọtụtụmmadụ na-eche na onwereike bụrụ mmekwụta ka ndị Gana na-eme ugbua.
N'izu a kwa, otu onye Naịjirịa bụ ọkammụta na mahadụm dị na Gana banyekwara nsogbu maka itinye ọnụ n'ọnụ ndị Naịjirịa na mba ahụ, ọkachasị ebe o si metụta ebubo na mkpasi agwa oke agbụrụ.
Austin Nwagbara bụ onyenkuzi na mahadum, University of Lagos gara ezumike nkuzi 'Sabbatical' na mahadum, University of Ghana
Dịka Kizito Ikechukwu Obiora bụ onyeisi "Nigerian Union of Traders Association" - bụ otu ndị Naịjiriịa na-azụ ahịa na mba Gana - siri kọwaara BBC Igbo ihe na-ebe ka na-ebekwa na mpaghara Ashanti na mba ahụ.
Site na Fraịde bụ abalị iri na anọ nke ọnwa Junn ruo ụbọchị Tusde nke izu a bụ izu atọ nke ọnwa Juun, ndị amaghị ndị ha bụ awakpochara ndị Naịjirịa ma manye ha ka ha gbachie ụlọ ahịa ha.
Okparanozie na ndí otu ya
Otu Jamini ji ọkpụ goolu atọ gbanye ndị Super Falcons Naịjirịa ọgbaghara n'isi mgbe ha zutere onwe ha taa.
Ọ bụ na nkeji iri na itoolu ka Alexandra Popp onye ndu ụmụnwanyi Jamani jiri otu goolu were mepee akwụkwọ na asọmpi a.
Ịbụ 'eze ndị ikpeazụ' ebufeela Super Falcons
Super Falcons e jizi otu ụkwụ kwụrụ?
Ka nkeji asatọ gachara ka enyere Jamanị Penaltị mgbe ogbuopị jiri igwe VAR were huta na ọ bu penalty n'ezie.
Na nkeji 26 ọzọ  Sara Dabritz nke Jamini gbara penaltị ahu were ziga onye nche boolu Naịjirịa bụ Chiamaka Nnaedozie gawa Aba kama boolu gawara Owerri.
Gịnị mere bọọlụ ụmụnwaanyị anaghị amasị gi?
Dịka ndị super Falcons mere ka ha etetela n'ura, Lea Scụller nke Jamanị were kwa goolụ ọzọ na nkeji 81 were chụpụ ha kpam kpam.
Na agbanyeghị mmeri a, ndị Super Falcons gbaliri ike ha ma gosị kwa ndị Naijirịa na olileanya dị maka asọmpi iko mba ụwa nke 2023.
Otu Super Eagles nke Naịjiria azarala aha nna ha dịka ha ji mmeri mepe asọmpi iko mba Afrịka nke 2019.
Ọ bụ na nkeji 77 ka Ighalo jiri otu ọkpụ dọka neeti ndị Burundi.
Mba Burundi nwara ike ha ị sata goolu ahụ mana ọ mịtaghị mkpụrụ na ngwụcha asọmpi ahụ.
N'ime ihe a niile otu onye aha ya na-ewu ewu bụ Samuel Chukwueze dịka ọ gosiri onwe ya n'asọmpị a.
Uwe ndị Super Eagles bụzị 'ahịa iwu'
Super Eagles abọrịala Seychelles ka ọkụkọ
Cheta na Samuel Kalu esoghi ibe ya gbaa bọọlụ taa dịka o koropuru ụnya ahụ mgbe ha na-eme nkuzi.
Lekwa ozi Kanu Nwankwo ziri ndị Super Eagles tupu ha ezute mba Burundi.
Ị ma etu e si emepụta ejije ndị ị na-ele n'onyonyo gị?
BBC Igbo gara soro ndị na-eme ejije Igbo hụ etu ha si emepụta ndị na-amasị gị.
"Director" na-ahụ maka nhazi usoro e si eme ejije, kọwara ihe ha na-agabiga ịchịkwa ndị na-eme ejije.
Onye "producer" bụ onye nwe mmepụta ejije, kwukwara etu ego e si emepụta ejije na-esi abanye ha n'aka.
Lee ihe nkiri a ka ị jiri anya gị hụrụ.
Ndị mba Inglandị e jiri la okpụ gool atọ asataghị ma otu were memilaa olileanya ndi Afrịka nwere mgbe ha na Cameroon zutere n'ubochị taa.
Kamerun ji nkata kporo goolu a n'aka Houghton na nkeji 14, White na nkeji 45+4 nakwa Greenwood na nkeji 58.
Naịjirịa nọzi na kwara pụ kwara pụ
Super Falcons e jizi otu ụkwụ kwụrụ?
Kamerun nwara ike ha ịsata goolu ndị a mana ọ mịtaghị mkpụrụ.
Otu abụọ a zutere onwe ha na Valenciennes i ji mara ndị ga abanye agba nke atọ na asọmpị a.
Cheta kwa na ndị otu egwuregwu Cameroon nyere otu gool ma VAR kagburu ya si na ọ bụ 'Off side' .
Mmmeri mba Ingland meriri Cameroon agbapụla mba Afrịka niile kpọm kwem n'asọmpị iko Mbaụwa ụmụnwaanyị.
Atụhapụrụ Ọchịagha Asaminew na mkpọrọ n'afọ gara aga
Onye bụ isi miri atụmatụ ịchụtụ aka na-achị mpagara Amhara n'Etiopia anwụọla, dịka ndị ntaakụkọ na mba ahụ na-akọ.
Akụkọ ahụ sị na ndị uweojii gbagbụrụ Ọchịagha Asaminev Tsige na gburugburu isi obodo Amhara bụ Bahir Dar.
Onyeisiala mba Ethiopia arituola n'ọkwa
Ndị chọrọ ịchụtụ onyeisi Amhara gburu onyeisi Seare Mekonnen ka ọ na-achọ ịkwụsị njem ndị a chọrọ ịchụtụ gọọmentị.
Aka na-achị Etiopia bụ Abiy Ahmed si ka ndị mba ahụ makọọ onwe ha iji megide ndị ajọ obi.
Onye ga-eweghachita akụ Bauchi steeti
Gọvanọ na-achị Bauchi Steeti bụ Bala Mohammed etiela mkpu na onye chiburu steeti ahụ bụ Mohammed Abubakar mefuru nde naira abụọ na ụma n'ihe gbasara akwamozu.
Bala Mohammed ṅụrụ iyi na gọọmentị ya ga-eweghachite ego nile ndị chịburu steeti ahụ zupuru.
Onye ji ibe ya ụgwọ nsọpụrụ?
Nkwanye ugwu na-ewu na soshal midia Naịjirịa ka ọtụtụ mmadụ na-etinye ọnụ n'omume ekwuru na otu okorobịa kpasara Ọkammụta Wole Soyinka.
Akụkọ a dị na Twitter sị na nwaokorobịa ahụ ekweghị ịhapụrụ Soyinka oche n'ụgbọelu.
Ma omere etu kwesiri ma omeghị bu ihe ndị mmadụ kpụzị n'ọnụ.
Otu bọọlụ Ivory Coast ji otu ọkpụ asatghị emeri mba Sawụt Afrịka dịka ha na-achịpụ ya ugbua
Ebe anyị nụrụ na ọgba bọọlu Naijiria bụ Shehu Abdullahi agaghị eso n'egwu mgbe ndị Super Eagles ga-ezute mba Guinea maka ahụ ọ merụrụ.
Onweghị ndị ọchị ehi anyị bunyere ngwaagha - NAF
Ụgbọelu helikọpta ndịagha ụgbọelu Naịjirịa
Ndị agha ụgbọelu nke Naịjirịa agọọla ụkwụ na aka ha na onweghi ngwaagha ọbụla ha ji ọgbọelu helikọpta bunye ndị na-achị ehi n'obodo Akwuke dị n'Engugu Steeti.
Ọnụ na-ekwuru ndị agha ụgbọelu nke Enugwu Steeti bụ Faith Aigbeoghain sị na ebubo a eboro ndịagha bụ ezigbo asị katara ahụ.
Ndị Gọvanọ ọwụwa anyanwụ asaala Miyetti Allah maka 'vigilante'
Ndị 'na-wakpo' Ọwụwa Anyanwụ abụghị ndị ga-echekwa ya - Nnia Nwodo
Akụkọ kwuru na ngwụcha izuụka gara aga, ndị Enugwu nọ n'oke ụjọ n'ihi ụgbọelu helikọpta ndị agha nọ na-efegharị n'obodo.
Akụkọ gara n'ihu kwuo na ụgbọelu a mechara fedata ala n'obi ndị ọchị ehi dị n'Akwuke ma bunye ha ngwaagha.
Mana Aigbeoghain akatọọla ebubo a ma gwa ndị bi n'Enugwu ka ha gbara ịtụ ụjọ ọbụla na o nweghi nsogbu dị.
Super Eagles ekeela nkwụcha n'ụlọ ndina ha
Akụkọ kwuru na otu nwoke a na-akpọghị aha ya batara n'ụlọ ndịna ndị Super Eagles na mba Ijipt ma soro ha hie ụra na-enweteghi ikike ọbụla.
Nke a mere eji nye ndị nkaakụkọ ndụmọdụ ka ha kpọtụrụ Toyin Ibitoye tupu ha gara ịhụ ndị Super Eagles ma ọ bụ atụọ one ahụ mkpọrọ.
Obi adala unu mba - Buhari gwara ndị Zamfara Steeti
Muhammadu Buhari gara njem ọrụ na Lọndọn
Onyeisiala Muhammadu Buhari akpọkuola gọọmentị Zamfara Steeti na ndị bi na ya ka ha ghara ịda mba n'ihi mwakpo a na-eme ha.
N'ozi si n'aka onye enyemaka ya bụ Garba Shehu, Buhari sị ka ndị bi na Zamfara nyere gọọmentị etiti aka n'ịchọpụta ndị na-eyi ndụ egwu na Steeti ahụ.
Buhari kwuru nke a n'ozi nkasi obi o zigara ndị steeti ahụ maka mwakpo e mere ha na nso nso a, nke tara isi ọtụtụ mmadụ n'okporoọchịchị Tsafe.
Seriake Dickson adọọla ndị ntọrị aka na ntị
Gọvanọ Bayelsa Steeti bụ Seriake Dickson ekwuola na ọ ga-etinye aka n'akwụkwọ ikike maka igbu ndị ntọrị ọbụla a mara ikpe ọnwụ na steeti ahụ iji dọọ ndị ntọrị aka na ntị.
Dickson kwara arịrị na ndị a na-atọrị ndị mmadụ a bụ ndị otu na anọghị n'ochịchị nyere ngwa ọgụ n'oge ntuliaka.
Oke ọdachi mere na mba India mgbe ọke ifufe na mmiri ozizo kwaturu akwa mbochi bụ Tent ma gbuo ihe ruru mmadụ iri na anọ merụọ iri ise ahụ na Rajasthan.
Ụfọdụ n'ime ha bụ ndị a sị na ọkụ latrik dọgburu ebe ndị ọzọ bụ ndị igwe eji arụ ụlọ dagburu.
N'asọmpi Iko mba Afrịka, Ọọjerịa ji ọkpụ goolu abụọ menyụọ ndị Kenya anya iji bụrụ ndị mbụ na tebulu ha.
N'aka nke ọzọ Ajentina jisiriike gafe n'agba ọzọ nke asọmpi Copa Amerịka site n'iji ọkpụ abụọ merie Qatar.
Kamgbe ụka batara ala Igbo, ọ bụghịzi ebe niile ka a na-akpụ nwaanyị na-agba mkpe isi
N'ala Igbo, ịgba mkpe bụ ọmenala nwaanyị di ya nwụrụ anwụ kwesịrị ime iji gosi na ọnwụ di ya wutere ya ọfụma.
Na gboo, ndị Igbo na-ekwu na nwaanyị na-ekweghị agba mkpe di ya ma ihe gburu ya.
Ihe mere e ji alụ nwaanyị n'ozu n'ala Igbo
Etu ndị Igbo si agba "alụkwaghịm"
Nwoke, ị na-enyere nwunye gị aka n’ụlọ?
Mgbe gboo, ụfọdụ na-enye nwaanyị ahụ mmiri eji saa ozu di ya ahụ ka ọ ṅụọ ma ọ bụrụ na a na-enyo ma aka ya ọ dị n'ọnwụ di ya.
N'ụfọdụ obodo, ọ bụ nwaanyị di ya nwụrụ kwesịrị iji akwa na mkpu otiti mete ndị na-arahụ ụra n'isi ụtụtụ.
Ụfọdụ na-ahapụ nwaanyị ahụ n'ime otu ọnụụlọ ebe adọwara ozu di ya, ka ya na ya nọrọ abalị ole na ole tupu elie ya.
Ebe ụfọdụ, anaghị ekwe nwaanyị na-agba mkpe saa ahụ ruo oge a ga-etinye ozu di ya n'ala. Mgbe gboo, a ga-eduru ya gaa n'akụkụ mmiri iyi ebe a ga-asa ya ahụ ma kpụọ ya isi na ntutu niile dị ya n'ahụ.
Ụfọdụ anaghị ekwe nwaanyị isi mkpe rie nri ọha niile na-eri maka na ha kwetara n'onwere ike igbu ya, a na-esi nri nwaanyị isi mkpe na-eri iche.
Mgbe gbuo, nwaanyị na-agba mkpe di ya bido oge ọ nwụrụ ruo ọnwa isii maọbụ otu afọ, mana ka ụka batachara ala Igbo, ụfọdụ na-agba nkpe nanị afọ atọ.
Etu esi ama nwaanyị na-agba mkpe
N'agbanyeghị n'ụka batara ala Igbo gbanwee ọtụtụ ihe, ụfọdụ obodo ka na-eme emume ịgba mkpe nke kpatara n'onye ọbụla hụrụ ya ga-ama na ọ bụ nwaanyị di ya nwụrụ.
Ụfọdụ na-eyi uwe ojii: Ha ga-eyi ma uwe ojii, ọlantị, mgbaolu na mgbaaka ojii, akpụkpọụkwụ ojii na ihe niile oyi n'ahụ ga-abụ nke ojii.
Ụfọdụ na-eyi uwe ọcha: Ihe niile oyi site n'isi ruo n'ụkwụ ga-abụ nke ọcha.
Ndị ụmụada ga-akpụcha ntutu niile dị ya n'ahụ
Ụfọdụ na-akwụsị ọrụ maọbụ ịzụ ahịa, ruo mgbe ọ gbachara
A ka na-agba mkpe n'ala Igbo?
A ka na-agba mkpe n'ọtụtụ obodo dị icheiche n'ala Igbo, kama etu esi agba ya bụ mkpe agbanweela.
Ọbibịa ụka na agụmakwụkwọ mere ka ntaramahụhụ nwaanyị na-agba mkpe na-ata belata.
Ụfọdụ ndị di ha gụrụ akwụkwọ na-enye iwu tupu ha anwụọ, sị onye enyekwala nwunye ha nsogbu maọbụ taa ha ahụhụ.
N'izuụka gara akụkọ kwuru na ndịagha ụgbọelu ji helịkọpta ebunye ndị ọchị ngwa ọgụ n'Akwuke dị n'Enugwu Steeti.
Ndịagha ụgbọelu site n'ọnụ na-ekwuru ha bụ Faith Aigbeoghain sị na nke a bụ ezigbo asị.
Ihe ndịagha kwuru n'ebubo ibunye ndị ọchị ehi ngwaagha n'Enugwu
Ndị Gọvanọ ọwụwa anyanwụ asaala Miyetti Allah maka 'vigilante'
N'ihi ọtụtụ okwu nke a buterela na soshal midia, mere BBC Igbo ji jụọ ụfọdụ ndị obodo Akwụke ị mata nke bụ eziokwu.
Otu onye obodo Akwuke aha ya bụ Gabriel Ogbodo kwuru na ọ bụ eziokwu na ụgbọelu helikọpta nọ na-efeda n'Akwuke.
Mana ọ maghị ma onwere ndị ha na-ebunye ngwa ọgụ n'ebe ahụ dịka ha na-efedata, na ọ bụ n'ịntanet ka ọ nụrụ ya.
Ogbodo kwuru na ụgbọelu helikọpta na-efedata n'ebe ahụ n'oge mbụ na nke a abụghị mbụ ọ na-eme n'obodo ha.
Eze Akwuke Uwani bụ Igwe Cyprian Ekwomchi kwuru na ọ nụrụ maka nke a mana o nweghi ihe ọ ga-ekwu banyere ya, kama ka a jụọ Igwe Akwuke nke ọzọ.
Mana Eze Akwuke nke ọzọ bụ Igwe Benard Nsude Nwoye kwuru na mgbe ọ nụrụ akụkọ a, na o zipụrụ ozi, iji chọpụta ma ọ bụ eziokwu.
Ndị 'na-wakpo' Ọwụwa Anyanwụ abụghị ndị ga-echekwa ya - Nnia Nwodo
N'okwu ya "Onye m zipụrụ ebe ahụ sị na ụgbọelu nwere agwa ndịagha fegharịcha na o fepụkwa."
O kwuru na ndị nọ n'ebe ahụ gwara ndị uweojii na o nweghi ngwaagha ọbụla ha hụrụ a na-ebubata. Mana na ndị uweojii ka na-eme nyocha banyere ya.
Igwe Nwoye sị na ọ kpọrọ onyeisi ndị Fulani n'Akwuke ka ọ maara ma o nwere kepukepu ọ nụrụ mana a sị na ọ na-arịa ọrịa.
Ọ gara n'ihu kwuo na ndị obodo Akwuke na ndị Fulani nọ gburugburu ha bi n'udo kamgbe ọtụtụ afọ.
Ndị Gọvanọ ọwụwa anyanwụ asaala Miyetti Allah maka 'vigilante'
Ụlọikpe mkpesa ntuliaka ekweghi ka Atiku nyochaa 'Server' Inec'
'  Ihe onye tufuru nde naira 5.7 na MMM kwuru maka mpụtagharị ya'
Ụlọikpe ukwu dị na steeti Legọs enyela iwu ka anwuchie Innocent Chukwuma bụ onye eji Innoson mara ma kpụta ya n'ụlọikpe.
Ọkaikpe Ayokunle Faji nyere iwu a taa bụ Mọnde, abalị iri abụọ na anọ nke ọnwa Juun afọ 2019.
Ọkaikpe enyela iwu ka a chọwa Innoson
Mana Cornel Osigwe bu ọnụ na-ekwuru "Innoson Group" gwara BBC na iwu ahụ ụlọikpe nyere gbara ha gharịị.
Osigwe kwuru na onweghi akwụkwọ ọbụla ha nwetara gosiri na ụlọikpe na-akpọ ha oku ikpe a.
O kwukwara na ha ewepulari okwu ahụ n'ụlọikpe mkpegharị bụ "court of appeal" kamgbe.
Maazị Osigwe sị na ha che na ihe a mere bụ usoro a chọrọ iji mee ka Innoson bịa ka ya na ụlọakụ ahụ kpaa nkata.
Nke a abụghị nke mbụ ụlọikpe na-enye iwu ka ejichie Innoson n'ihi okwu dị n'etiti ụlọọrụ ya bụ 'Innoson Group' na otu ụlọ ọbaego ama ama.
Ngalaba "Economic and Financial Crimes Commission" (EFCC) etinyelarị ọnụ n'okwu ahụ mana a ka nọkwa na ya.
EFCC na-ebo Innoson ebubo na o ji akwụkwọ adigboroja wee ga gbaziri ụlọ ọbaego ahụ nnukwu ego. Ha sị na nke a megidere iwu Naijiria.
Mana Innoson kwuru na nke ahụ abụghị eziokwu kama na ọbụ ụlọ ọbaego ahu ji ya ụgwọ ruru ijeri naịra abụọ na ụma.
Okwu gbasara Wole Soyinka bụ ode akwụkwọ ama ama amụtaala ọtụtụ okwu.
Ka anya hụrụ ihe a merenụ bụ Tonye Patrick Cole depụtachara ya na twitter, ndị mmadụ were ya bụ akụkọ kọrọ gawa.
Banky W ọ ga-azọtanwu oche ụlọomeiwu nta?
Rita Dominic: Gịnị mere aha ya ji ewu na soshal midia?
Nke kacha tinye okwu n'ọnụ ụmụ Naịjirịa bụ na otu nwokorọbia kpọrọ onwe ya Tosin Odunfa apụtala kwuo na ọ bụ ya gwara Soyinka ka o biliere ya n'oche n'ụgbọelu.
Mana ọtụtụ mmadụ na-ekwu na onye ya na Soyinka nọ n'ụgbọelu ahụ abụghị Odunfa.‏
@UchenduVictor5 kwuru na onye a kpọrọ onwe ya Tosin Odunfa bụ onye ụgha.
@mcgboye kwuru na akụkọ Odunfa bụ okpotokpo asị.
Ihe ndị mmadụ ka na-ajụ bụ, kedụ ka mmadụ si amabanye n'akụkọ na-agbasaghị ya ma tụọ asị na ọ bụ ya ka ihe metụtara.
Cheta na ọ bụ Tonye Cole bụ onye ndọrọndọrọ ọchịchị depụtara ihe mere n'ụgbọelu ahụ n'akara Instagram ya ma na-akara twitter ma na-akatọ ihe nwokoroọbia ahụ mere dịka agwa ọjọ.
Mo Abudu bụ onye ama ama n'ihe nkiri kwuru na agwa ahụ ajọka.
Ebe K8henshaw katọkwara ya bụ agwa nwaokoroọbia a kpara.‏
@realFFK kwuru na hoha nwaokoroọbia ahụ akwanyereghị Soyinka ugwu.
Ụfọdụ ndị ntoroọbịa nọ n'elu twitter wee were ọkụ chinyere ndị a katọrọ agwa nwaokoroọbia ahụ
@wonka_ng kwuru na nwokorobia ahụ mere ọfụma site n'ikwu ka Soyinka kulie n'oche ya.
@YemieFASH juru ma Soyinka a ga-anọdụli n'oche na bughị nke ya ụgbọelu dị mba Amerịka maọbụ UK?
Ihe ndị mmadụ na-achọghị ikwụsị maka okwu a bụ ndọrọndọrọ onye ọ bụ ya kpara agwa ajọ n'etiti mmadụ abụọ a.
Ndị Gọvanọ ọwụwa anyanwụ asaala Miyetti Allah maka 'vigilante'
'Egbuola isi mmiri ndị mere 'coup' n'Ethiopia
Ndụmọdụ EFCC nyere ndị chọrọ ịbanye MMM ọzọ
Ndị gọvanọ ise nọ na mpaghara ọdịda-anyanwụ ekpebiela na ha ga-awụsa otu pati ha nọ na ya n'akụkụ were chọwa ihe dara mmiri n'okwu nsogbu nchekwa na mpaghara ahụ.
Ndị gọvanọ ise ndị ahụ gụnyere Rotimi Akeredolu(Ondo) ;Gboyega Oyetola(Osun), Babajide Sanwo-Olu(Lagos), Kayode Fayemi(Ekiti), Seyi Makinde(Oyo) nwere mkpebi ahụ n'ọgbakọ nchekwa ha nwere n'Ibadan ụbọchị Tuzde.
Ndigbo na Yoroba bụ otu afọ mụrụ - Oba Ogunwusi Adeyeye
Ha kwetara ime nke a  dịka ha na-atụ arịrị na iji-egbe-ezu, ntọ na mkpamkpa ndị otu nzuzo karịrị akarị na mpaghara ahụ.
Nzuko na-eso akụkọ ntọ nke na-arị ibe ya elu n'ọdịda anyanwụ nke a na-ebo ndị ọchịehi nakwa mkpamkpa ndị omekome ndị ọzọ.
Nigeria High Commission London: Anyị ga na-eziteziri ụmụ Naijiria bi Britain 'passport' n'ụlọ
Ụlọọrụ nnọchiteanya Naijiria na mba Briten ekwuola na bido n'abali 24 nke ọnwa June afọ 2019,  ha ga na-ezitere ndị tinyere akwụkwọ maka ịnata akwụkwọ njirimaraonye, a kpọrọ 'Passport' na Bekee, ya bụ akwụkwọ n'ụlọ.
Ụlọọrụ ahụ kwupụtara nke a na webụsait ha, gbaziri ndị o metụtara, ka ha gbaa mbọ na-eweta nvulop a kwụrụla ụgwọ ya oge ọbụla ha bịara maka isere photo maka akwụkwọ ahụ.
Ego ole ka 'Passport' ọhụrụ ga-ewe gị?
Akwụkwọ njem afọ iri ekpuchighị onye ọbụla
Ha dọrọ aka na nti ka ha na-etinye akwụkwọ maka ịnata akwụkwọ ọhụrụ ọbụladi ọnwa isii tupu ikike akwụkwọ ahụ ezuo.
Nke a na-eme izu ole na ole, otu okorobịa  a kpọrọ Jeffrey Akpovweta Ewohime kụriri ụgbọala ruru asaa n'ụlọọrụ ahụ n'iwe maka ọ bịara iwere akwụkwọ njirimara ya, e nyeghị ya.
Mana ọnụ na-ekwuru ngalaba na-ahụ maka  ọpụpụ na mbata na Naijiria bụ Sunday James gwara BBC na izigara ndị mmadụ akwụkwọ njirimara ha abụghị ihe ọhụrụ.
"Anyị na-emebu ya emebu ka ma na ndị mmadụ anaghị emezu ihe a gwara ha mee iji nweta ya n'ụlọ ha."
"Ihe ndị a bụ: iweta nvulop nke ị kwụrụ ụgwọ a ga-eji zitere gị ozi ma dekwa ebe e kwesịrị izitere gị ya bụ ozi."
Nwoke erefuola  nwa mbụ ya dị abali atọ
Aka ndị uweojii akparala nwata nwoke aha ya bụ  Chukwuma Enemuo onye ji n'ihi akpịrị ego ree nwa mbụ ya ma gwa nwunye ya na nwa ha nwụrụ anwụ.
Ọnụ na-ekwuru ndị uweojii na Anambra State bụ Haruna Mohammed kwuru na nke a mere na Ozubulu.
Mohammed kwuru na Chukwuma gwara nwunye ya na nwa ha nwụrụ anwụ, mana ọ gara ree nwa ahụ nara otu nari puku na iri ise (N150,000).
Chukwuma onye gbara afọ iri abụọ na asaa na otu nwoke a kpọrọ Obi Chidiubem bụ ndị kpara nkata wee ree nwa ahụ.
Onye zụrụ nwa ahụ bụ nwanyị aha ya bụ Aṅulika Okafor, onye Uruokwe, Ozubulu.
Ka ọ dị ugbua, anwuchiela mmadụ atọ nile ahụ tinyere aka na ya bụ arụ ebe ndi uweojii ekughachitekwala nwata ahụ e rere ere.
Super Eagles gbara abụbọọrụ maka ụgwọ ha
Ndị otu egwu bọọlụ Super Eagles gbara abụbụọrụ nwantịtị oge ụbọchi Tuuze,jụụ ime ọzụzụ maka nkwado asọmpi  na-abịa n'ihi  a kwụghị ha ụgwọ asọmpị ha gbara agba dịka ha ji otu ọkpụ asataghị ihe merichca ndị Burundi n'asompi AFCOn na-aga n'ihu ugbua.
Ọ bụ mgbe onye ndu ha bụ Mikel Obi,bịara rịọ ha , ka jide obi ha ka ha gbanwere obi ha..
Gee akụkọ BBC na Nkeji ebe a
Agaghị m egbu oge na nhọpụta ndị mịnịsta - Buhari
Onyeisiala Buhari ekwusiela ike na ọ gaghị egbu oge n'ihọpụta ndị obi ọchịchị ya nke afọ a dịka a na-atụsi anya ike n'aka ya.
N'ozi sị n'ọnụ onye ndụmọdụ ya na mgbasa ozi bụ Femi Adesina kwuru na Buhari agaghị egbu oge dịka o si mee n'afọ 2015.
A kagbuola nzukọ ndị ọchịchị
Ezigala Mịnịsta nchekwa obodo Zamfara
N'okwu ya "Oge ole ka ndị Naịjirịa ga-eche tupu onyeisiala ahọpụta ndị obi ọchịchị ya? Ndị Naịjirịa agaghị etinyekwu otu ụbọchị n'iche tupu ha enwe ndị ime obi ọchịchị.
Onyeisiala n'onwe ya ekwuola na usoro a agaghị egbu oge dịka ọ dị n'afọ 2015, n'ihi na ọnọdụ agbanweela."
Unu gbadoo anya maka akụkọ nchekwa ụgha - Osinbajo
Osote onyeisiala Yemi Osinbajo agwala ụmụ Naịjirịa bi n'ofesi ka ha kpachara anya n'akụkọ banyere nchekwa na Naịjirịa si na soshal midia apụta.
Osinbajo onye kwuru nke a mgbe ọ na-aza ajụjụ na New York sị na ụfọdụ ndị ndọrọndọrọ ọchịchị  na-afụnye ọkụ n'akụkọ ntọrị na Naịjira.
CBN adọọla ndị Naịjirịa aka na ntị maka MMM
Ụlọakụ etiti nke Naịjirịa bụ CBN adọọla ọhanaeze aka na ntị na onye ọbụla tinyere ego ya n'ọbaego ọbụla nke ha akwadoghi ga-ebe nwịị mgbe ego ahụ ga-emi ala.
Ozi ha a na-abịa dịka a na-anụ kepukepu na otu ụlọọrụ weta ego bịa were ego a kpọrọ MMM amịpụtala isi ọzọ
Cheta na asọmpi Iko mbaụwa ụmụanwaanyị ka na-aga n'ihu na Fransị, dịka Sweden nọọrọla anyaahụ were otu ọkpu merie Canada
Ebe USA ji ọkpụ abụọ asatara otu merie Spen iji baa n'agba anọ nke ikpeazụ.
Ị ma na ndị Igbo gbara ohu tupu ndị ọcha abịa?
Lee ihe ndị fọrọ be otu nwoke a kpọrọ Okoroji n'Arọchukwu dị n'Abịa steeti.
Ndị ụmụụmụ ya chekwara ụfọdụ ihe a iji chetara Igbo maka akụkọ ihe mere oge gboo.
Onye egwu Cameroun na onye egwu Guinea-Bissau
Otu 'Indomitable Lions' nke Kamerun ewerela ọkpụ goolu abụọ asataghị asata merie Gini Bissaụ na mmalite njem ha na asọmpi AFCON 2019.
Goolu nke mbụ si n'aka Yaya Banana wee bia na nkeji 66, ebe Stephane Bahoken nyere nke abụọ na nkeji 69.
Man City agwọọla Chelsea ka abacha
Lee 'ụmụanụmanụ' ga-achịpụ ya n'asọmpi AFCON 2019
South Africa aghọọla Erọn gbara aka laa
Mmeri a enyela Kamerun akara atọ iji bụrụ ndị nke mbụ na 'Group F'.
Kamerun na Gana ga-ezute onwe ha n'ụbọchị Satọdee abalị iri abụọ na itoolu nke ọnwa Juun.
N'egwuregwu nke ọzọ e nwere taa, otu egwu mba Gana na ndị Bene Repọblik zutere onwe ha ma were goolu abụọ gbaa onwe ha onye lawa, onye lawa.
Ụlọọrụ Amnesty International na-ekwusi ike na ndị ọrụ nchekwa ka na-emekpa ndị mmadụ ahụ na Naịjirịa.
Ha kwuputere nkea dịka a na-eme emume ncheta ụbọchị e ji akwado ndị a na-emegbu emegbu dabara na ụbọchị iri abụọ na ise nke ọnwa June.
Shell na Eni enweela ajụjụ maka mmanụ agbidi wụfuru
N'agbanyeghi atụmatụ gọọmentị etiti weputara maka nkea, ndị Amnesty International kwuru na ha ka na-enweta mkpesa maka mmegbu ndị mmadụ n'aka ndị uweojii na ndi Agha.
Ndi agha Naijirịa agọrọla isi ha
Ndị otu a gbarụrụ ihu maka na ndị gọọmentị etiti anaghị ejide ndị nchekwa daara iwu a.
"Na agbanyeghị na Naijirịa agbaala mbọ maka mmegbu n'aka ndị nchekwa, site na iwu dịka 'Anti-Torture Act for December 2017' na  ngalaba onyeisiala hibere maka  ịmegharị ma chigharịa otu ndị uweojii
pụrụ iche maka igbochi ohi (SARS), ndị uweojii na ndị nchekwa ndị ọzọ ka jikwa mmekpahụ na mmegide anya isi. "
"Nyocha anyi na egosi na kemgbe ehibere ngalaba a maka mmekpeahu na mmegide, e nwebehi onye Uwe ojii ma ọ bụ ọnye nchekwa e jidrer" Ojigho kwuru.
Ndị uwe ojii ahapụla Ezekwesili
'Pụọ n'oche m' ekotela ebu n'etiti Wole Soyinka na nwaokoroọbia
Ndụmọdụ EFCC nyere ndị chọrọ ịbanye MMM ọzọ
A napụla Dkta Norman Barwin akwụkwọ ikike dịka dokịta maka ebubo iji ọbaraọcha ya(sperm) tụnye opeka mpe mmadụ iri na otu ndị o nyere nleta maka ịmụta nwa
otu na-ahụ ọrụ ahụike na mba Canada anapaụla otu dọkịta na-ahụ maka nleta ndị nwere nsogbu amụtaghị nwa akwụkwọ ikike ọrụ maka iji mmiri ahụ ya tụnye ndị ọ letara ime.
Otu a kpọrọ 'College of Physicians and Surgeons' nke Ontario dị na Kanada kpọrọ ihe Dọkịta Norman Barwin mere arụ kwọ nwa.
Dọkịta egbuola nwaanyị otele ukwu gbalaga
Aka akparala dọkịta ghọrọ yahoo-yahoo
Ha tụrụ arịrị na ọ bụ naanị ịnapụ ya ikike, bara ya mba n'ọha nakwa daa ya nha bụ ihe ha nwere ike ime iji taa ya ahụhụ maka ihe o mere.
Onyeisi kọmiti na-ahụ maka ntaramahụhụ nye onye dara iwu nke otu ahụ bụ Dr Steven Bodley sịrị Badwin," Ị rapụtara ndị ịna-eleta wee si na agwa ọjọọ gị mebiere ezịnaụlọ ha ihe agaghị emekwadato ọtụtụ agbọ rụọ na agbọ."
Ọkaiwu otu ndị dibia bekee "College of Physicians and Surgeons" nke Ontario bụ Carolyn Silver ka ọ na agwa ndị ntakụkọ ozi
Otu ahụ bidoro inyocha Barwin ka a gbachara ya akwụkwọ n'ebubo na ụmụaka ruru agbata iri ise na otu narị bụ ndị a mụrụ ka nne ha natachara ọbaraọcha ya(sperm) na ekwesịghị n'aka ya.
N'ọnwa Nọvemba, 2016, a gbara dọkịta Norman Barwin akwụkwọ ka nyocha DNA e mere gosipụtara na ọ bụ ya bụ nna nwa onye bụbụ onye ọrịa n'ụlọọgwụ ya.
'Ahụghị m nso m, chee na m dị ime'
Ugboro ole ka ị na-asa eze n'ụbọchị ?
Akụkọ maka ebubo a pụtara ihe n'ọnwa Novemba afọ gara aga ka Daniel na nwunye ya bụ Davina Dixon na nwa ha nwaanyị bụ Rebecca gbara Dọkịta Barwin, Nelligan, O'Brien na Payne akwụkwọ n'ụlọikpe dị n'Ontario.
Ezinaụlọ nwere mkpebi iwepu okwu ahụ ụlọikpe ka ha chọpụtachara na Rebecca abụghị Maazị Dixon mụrụ ya.
Ị hụla di na nwunye na-amụtaghị nwa n'ihi 'amaghị eme'?
'Kọnji' ebugala nwoke n'akwa ọrịa nwunye ya n'ụlọọgwụ
Ezịnaụlọ Dixon gakwuru Dọkịta Barwin n'afọ 1989 ka o nyere ha aka ịtụ ime, e mecha mụọ Rebecca n'afọ na-eso ya.
Dịka akwụkwọ ebubo ha siri kwuo: "Davina anọkwataghị n'ihi na ya na Daniel nwere anya na-acha ka ihu igwe, ebe Rebecca nwere anya na-acha aja,aja.
Ha a mechara chọta onye ha chere na ọ bụ nwanne Rebeccam onye nne ya bụkwa otu nwaanyị garala nleta maka itụ ime n'aka Dkta Barwin.
Ezinaụlọ Dixon chọpụtara n'afọ na Daniel abụghị nna mụrụ Rebecca.
Opekampe, mmadụ 11 na-ebo ebubo na ọ bụ ya bụ nna mụrụ ha, dịka ndị ọkaiwu ha siri kwuo.
Ndị a na mmadụ iri ise (50) ndị ọzọ ndị nwetara nleta n'aka dọkịta ahụ ndị nyocha DNA ha eyighi nke onye ha kpọrọ nna mụrụ ha, gbara ya akwụkwọ n'ụlọ ikpe.
Ebubo gbadoro ụkwụ n'ihe mere kemgbe afọ 1970 ma metụta  ụlọọgwụ abụọ na-ahụ maka inyere ndị ime na-esiri ike aka dị n'Ottawa, Ontario bụ Broadview Fertility Clinic na Ottawa General Hospital.
Mana ọkaiwu Dkta Barwin bụ Karen Hamway dekweghị saa ebubo ndị a e boro nsonso a.
'Akụkọ m ga-akarị nke a' - Simone Biles
Uweojii Spain nwụchiri ndị mgbere akwụna
Nwaanyị ga-aga mkpọrọ maka ịlụ nwa ya
Ndị ọkaiwu Peter Cronyn na Frances Shapiro Munn kwuru na ha hụrụ mmadụ iri na otu ndị nne na nna ga gara hụ Dkta Barwin maka inweta nleta gbara ime isi ike ndị bụ nwa ya dịka nyocha DNA ha mere siri gosipụta.
Ụfọdụ bụ ndị e kwesịrị inweta nkwado ọbaraọcha (sperm) onye ha amaghị, ebe ụfọdụ bụ ndị kwesịrị inweta ọbaraọcha nke di ha.
A tufuru nwa ọhụrụ n'Ọnịcha taa
India: Idina nwunye maobụ di mmadụ abụghị njọ
Ha hụkwara mmadụ iri na isii ndị e kwesiri iji ọbaraọcha nna ha mụọ mana nyocha DNA e mere eyighi nke nna ha.
Dịka Cronyn na Shapiro Munn siri kwuo, n'ọnọdụ ndị a, amaghị ndị bụ nna mụrụ ha na'ezie.
Ha gara n'ihu kwuo na e nwere mmadụ iri atọ na ise ndị e kwesiri ka e jiri ọbaraọcha ndị akpọghị aha ha ndị nwere ike ha agahị abụ ndị e chere na ha bụ.
E nyebuọla Dkta Barwin ntaramaahụhụ n'afọ 2013 maka intinyere mmadụ atọ ọbaraọcha ekwesighị n'ụlọọgwụ ya dị n'Ottawa.
Buhari ga-aga njem nleta na UK taa
Akụkọ kachasi n'abalịa: Ọchịchị Abia steeti 2019
Ihe ndị Naịjirịa na-ekwu maka mmechi MMM
Dịka Naijiria na Guinea na-ezute onwe ha ugbua, ọ bụrụ na Naijirịa merie, ha etozuo ịbanye agba nke 16 n'asompị Afcon.
Asọmpi a bụ ọgụ na mgba dị n'etiti dike abụọ, enweghi onye nyere ibe ya goolu n'ime ọkara mbụ ha gbara.
Mana Naịjirịa ji bọọlụ n'ụkwụ karịa ndị Guinea dịka otu abụọ gbara shọọtụ anọ nakwa atọ chere la ihu na neetị.
Lee 'ụmụanụmanụ' ga-achịpụ ya n'asọmpi AFCON 2019
'Kedụ ihe m bịara ime ma ọbụghị ibu Iko AFCON' - Mikel Obi
Iko Mba Afrịka 2019: Họrọ ndị i che ga-agwọ ibe ha ka abacha
N'ime nkeji iri 27, 62 na 66 Simon Falette, Ahmed Musa na Ernest Seka nwetere akwụkwọ odo odo nke eji dọọ ha aka na ntị.
N'ime nkeji 73, Kenneth Omeruo ji isi sụba gọọlu n'opio ndị Guinea site na bọọlụ elu Moses Simon gbaara ya.
Alex Ekubo bụ onye na-eme ihe nkiri Nollywood ama ama.
Naịjirịa matara onye Maazị Ekubo bụ mgbe ọ tụrụ ugo dịka osote onye meriri emume akpọrọ "Mr Naịjirịa" n'afọ 2010.
Nwa amadị a bịara sonyere BBC Igbo tinye ọnụ n'atụmatu Zaa ngwa ngwa.
Gernot Rohr n'ama egwuregwu Alexandrịa
Gernot Rohr zochiri n'ama egwuregwu Alexandria, na mba Ijipt
Gernot Rohr na ndị otu ya
Gernot Rohr na ndị nchịkọta ndị ọzọ ka ha na-ekiri asọmpị ndị Madagascar n'ama egwuregwu Alexandria, na mba Ijipt iji kwado maka asọmpi ha na ndị Naijiria ụbọchịụka
Ndị ha na Gernot Rohr na-arụkọ
Ndị ọrụ nchịkọta ha na Gernot Rohr na-arụkọ
Ndị egwu bọọlụ na-amasị bịara ile asọmpị Madagascar na Burundi ụbọchị Tọọzde ebe Madagascar ji otu ọkpụ asataghị ihe were merie
Akụkọ ga-amasi gị n'ụtụtụ a:
Onye bụ Ọkaikpe Chile Eboe-Osuji?
Onyeisiala Muhammadu Buhari nabatara Chile Eboe-Osuji bụ onyeisi ụlọikpe mba ụwa bụ International Criminal Court n'Abuja taa.
Osuji bụ nwaafọ Anara Isiala Mbano dị n'Imo Steeti rigoro n'ọkwa a n'abalị iri na otu ọnwa Maachi n'afọ 2018.
Ada Igbo ọzọ abụrụla 'Mayor' Enfield na mba Briten
Ị ma Sandie Okoro ada Igbo ọzọ welitere isi na World Bank?
Ihe ise ikwesiri ịma maka Chile Eboe-Osuji
A mụrụ Eboe-Osuji n'abalị abụọ ọnwa Seputemba afọ 1962 n'obodo Anara Isiala Mbano, Imo Steeti.
Ọ gụrụ akwụkwọ na ngalaba iwu na Mahadum Calabar Naịjirịa, Mahadum McGill Canada nakwa Mahadum Amsterdam dị na Netherlands.
E durula Eboe-Osuji n'iyi ọrụ dịka ọkaiwu na Naịjirịa n'afọ 1986, ma duo ya n'ọrụ dịka ọkaikpe n'ụlọikpe Mbaụwa n'afọ 2011.
O kpeela ọtụtụ ikpe na mbaụwa nke gụnyere ikpe onye bụbu osote onyeisiala mba Kenya bụ William Ruto.
N'ihi mbalị ya n'ụlọikpe mbaụwa, a họpụtara ya dịka onyeisiala ụlọikpe mbaụwa n'afọ 2018
NBC ebuliela mmachị AIT na Ray Power FM
Ụlọọrụ na-ahazi mgbasaozi n'ikuku na Naịjirịa bụ NBC n' ịchafụ ebuliela mmachi ha machiri ụlọọrụ ntaakụkọ AIT na nwanne bụ Ray Power FM.
Onyeisi  NBC bụ Isaq Modibbo Kawu kwupụtara mkpebi a ụbọchị Fraịde
NBC anapụla AIT, Ray Power ikike mgbasaozi
Mba Fransị nọ n'ihe mgbu n'ihi oke ekpomọkụ kachasị ibe nke ogogo ya karịrị digiri iri anọ na ise gburula ọtụtụ mmadụ na mba Yurope.
Mịnịsta na-ahụ maka ahụike na mba ahụ bụ Agnes Buzyn kwuru na onye ọbụla nọ n'ihe ize ndụ.
Otu egwuregwu  AC Milan agaghị ahụ gbaa na mba Yorupe n'ime otu afọ na-abịa abịa maka ịda iwu na-echekwa ego ole eji azụ ndị ọgba bọọlụ.
Nke a bụ site na nkwekọrịta ha na otu na-ahụ maka egwuregwu bọọlụ na Yorupe bụ Uefa nwere.
Ụmụnwaanyị Naịjirịa na-agba akwụna na Mali - NAPTIP
20,000 siri Edo na Delta na-agba Akwuna na Mali - NAPTIP
Ngalaba na-achọ ịkwụsị mgbere mmadụ bụ NAPTIP ekwuola na ụmụnwaanyị Naịjirịa puku iri abụọ ọkachasị n'ime ha si Delta na Edo steeti na-agba akwunakwuna na mba Mali.
Onyeisi NAPTIP na Benin bụ Nduka Nwanwenne kwuru nke a ụbọchị Tụsde n'Edo steeti ka ha na-eme emume mgbasaozi nke ha kpọrọ "I am Not For Sale" n'okwu Bekee.
Ọ bụ kwa kemgbe ọnwa Jenuarị nke 2019 ka achọputara umunwanyi buku iri abụọ a na Mali.
NAPTIP anwụchiela ndị na-atụ mgbere ụmụaka
"O teela anyị na-achọ ndị na-eme mpụ a"
Ndị isiala mba Afrika nwere ọgbakọ maka nkwekọrịta azụmahịa
Naịjirịa nwereike sonye n'atụmatụ akpọrọ African Continental Free Trade Area
Nke a na-abịa dịka nkalaba Ehiwere n'afọ 2018 ichọputa ma Naịjirịa a ga-erite uru na ya si na o dị mkpa isonye.
Onyeisioche ngalaba nchọpụta a bụ Desmond Odadiah kwuru na atụmatụ a nwere ike iweta ọghọm kama nchọpụta ha egosila uzọ a ga esi gbochie ọghọm ma rite uru na ya bụ aro.
Lee ihe onye bụbụ Minista na-ahụ maka mgbere gwara BBC Igbo maka atụmatụ a.
Onye na-achọ akụ di n'ime ala n'CongoDR.
Na mba Congo DR, ihe ruru mmadụ iri atọ na isii anwụọla na mberede mere n'ebe a na-egwupụta ọla nchara.
Ndị gbatagbata kwuru na ndị ihe mberede a metutara dara iwu n'ihi na ha enweghị ikike ichọ Akudinala ma tinye kwa na ha ejighi ngwa ọrụ nke kwesịrị ekwesị.
A na-atuanya ichọta ndị ọzọ aja dachiri na mberede a.
Red Kardị maka ajọ omume.
Ajọ omume emela ka agba ndị bọọlụ abuo biara asọmpị AFCON ụgbọ nwa mkpị.
Adama Niane nke Mali lara n'ihi na ọ mara onyendu ha akanti
Achụpụru Amr Warda nke Ijipt maka agwa ọkpasịrị ụmụnwannyị.
Gee nkeji a ebe a:
Lee mgbe Nnamdi Kanu ga-abata Naịjirịa - Paul Achalla
AFCON: Lee ka o si  aga n'Egypt taa na foto
Ọtụtụ mgbe a na-akwaso ọtụtụ ụmụnwaanyị iko n'ike mana ha anaghị enweta ikpe ziri ezi maka nke a.
Ụfọdụ n'ime ha amaghị usoro ha ga-eji gbasoo ya maka i nweta ikpe ziri ezi, ebe ụfọdụ na-eme ihere ikwupụta na a kwasoro ha iko n'ike.
Biodun Fatoyinbo asaala Busola Dakolo n'ebubo mwakpo n'ike
Chimamanda sị na onwere onye wakporo ya
Ihe nwaanyị akwasoro iko n'ike ga-eme
BBC Igbo gbara onye ọkaiwu na-ahụ maka mgbochi mwakpọ bụ Dorothy Chukwumezie Oleka ajụjụ iji mara ụzọ ndị a ga-eji nweta ikpe ziri ezi n'ụlọikpe.
1. Ihe mbụ nwaanyị akwasoro iko n'ike ga-eme bụ ị gaa mee mkpesa n'aka ndị uweojii ngwa ngwa awakpochara ya.
2. Na nwaanyị a agaghị asapụ ahụ ya maọbụ uwe o yi mgbe awakporo ya tupu ọ gawa ime mgbesa ahụ.
Nke a bụ ka ọ gbara ihichapụ ihe akaebe a ga-eji nyocha ma maa onye wakporo ya ikpe.
3. Ndị uweojii ga-akpọ ya gaa n'ụlọọgwụ ebe onye dọkịta ga-enyocha ya ahụ ma were ihe akaebe ndị ahụ.
E kwesịrị ikuziri nwatakịrị maka 'mmekọ nwoke na nwaanyị'?
Ọnwụ nwa m dị m ka ọ bụ na nrọ - Nwaanyị a wakporo ma togbuo nwa ya
4. Nwaanyị ahụ ga-akọwara ndị uweojii onye wakporo ya iji nyere ha aka nwụchie ya ma malite ikpe ya ikpe.
5. Ọ bụrụ na a kpọpụ ya n'ụlọikpe,  nwaanyị ahụ ga na-abịa n'ụlọikpe dịka onye ịgbaama megide nwoke wakporo ya.
Ihe mere nwaanyị anaghị ekwupụta ma awakpo ya n'ike
Dorothy Oleka kwuru na ihe mere ọtụtụ ụmụnwaanyị ji ghara ikwu maka ịkwa iko n'ike megide gụnyere;
Iwu kwuru na ị ga-eweta rịrị ihe akaebe tupu a maa nwoke ahụ ikpe.
Etu ndị mmadụ nakwa ndị agbataobi si akwa nwaanyị a wakporo n'ike emu na-ebute ya ihere .
N'iji kwụsị nke a, Oleka sị na ezinaụlọ nke nwaanyị ahụ kwesiri ịdọnyere ya ukwu n'oge ndị a niile iji mee ka obi sie ya ike.
O kwuru na ọ ga-adịkwa mma ka ha kpọpụ ya na gburugburu ebe ihe ahụ mere nwa oge.
Oleka gara n'ihu kwuo na nwaanyị ahụ nwereike inweta ikpe ziri ezi mgbe o kpebiri ime mkpesa n'aka ndị uweojii na mpụ enweghi oge ọ gaghị abụsị mpụ.
O kwuru na ọ ga-enye nsogbu ma ọ bụrụ na ihe akaebe adịghị kama na ọ ga-eme ka ndị mmadụ gbadoo anya n'ebe nwoke dị etu ahụ nọ.
Biodun Fatoyinbo asaala Busola Dakolo n'ebubo mwakpo n'ike
Buhari anabalata nwaafọ Igbo Chile Eboe-Osuji bụ onyeisi ụlọikpe mbaụwa
Ihedioha na Okorocha a na-ama aka n'Imo?
Ọtụtụ ezinaụlọ n'akụkụ ụwa niile kwụ na ọgbara na-eche ka ha kuchie nwatakịrị nwaanyị ndị uweojii mba Amerịka kwuru na ha chọtara ya ebe atufuru ya atufu na mpaghara Georgia.
Ndị uweojii kọwara na ọ bụ ndị bi n'okirkiri ebe ahụ nụrụ ka nwata ahụ na-ebe akwa ha wee kpọọ ha ka ha bịa kuru ya. A gụrụ nwata ahụ 'Baby India'.
Nwatakịrị a tọọrọ ka ọ na-edugharị ndị isi na-ariọ aririọ
Ha kuuru nwata ahụ gaa ụlọọgwụ mana ndị dokịnta kwuru na ahụ siri ya ike.
Ka izu atọ gachara, akụkọ kwuru na 'Baby India' ka gbasiri ike na-amụrị amụ n'ụlọ ebe a na-elekọta ụmụaka ebe edotere ya.
Ọ ga-anọgide ebe ahụ wee ruo mgbe a ga-ahọpụta ndị ga-azuwazi ya dika nne na nna ya.
Onyeisi ndị uweojii nke ime obodo Forsyth aha ya bụ Ron Freeman kwuru na a matabeghi onye bụ nne nwata ahụ maọbụ ndị agbataobi ya.
Onyeisi ndị uweojii nke ime obodo Forsyth kwuru na ọ bụ site na amara Chineke na ahụ siri 'India' ike mgbe a chọtara ya.
N'akara Facebook ha, ndị ọchịchị Forsyth kwuru na ha enweghi ozi ohụrụ ọzọ ha ga-ezi gbasara 'Baby India'.
Mana Tom Rawlings bụ onye isi "Georgia Division of Family and Children Services" kwuru na ọtụtụ ezinaụlọ egosila mmasị ikuchi nwata ahụ.
Rawlings kwuru nke a n'ihe onyonyo ndị ABC TV akpọrọ "Good Morning America Show".
Area pipo call police afta dem hear di pikin dey cry
Ọ gara n'ihu kwuo na ọ bụ nnukwu ọrụ ebube na nwata ahụ ka dị ndụ mgbe ndị mmadụ hụrụ ya tupu ha akpọọ ndị uwe ojii.
Mgbe achọtara 'Baby India' n'ime obodo Forsyth nke di na mpaghara ugwu Atlanta, Georgia, eriri otubo ya ka di ya n'ahụ nke gosiri na omebeghi elekere olemole amụpụtara ya.
Ọbụghị m na-ahazi atụmatụ Ruga - Osinbajo
Uru 12 ọmụ baara Ndigbo
Biodun Fatoyinbo asaala Busola Dakolo n'ebubo mwakpo n'ike
Gernot Rohr na Ahmed Musa
Gernot Rohr na Ahmed Musa
Osote onyendu ndị otu bọọlụ Super Eagles bụ Ahmed Musa ekwuola na nlekọta egwuregwu bọọlụ Naijiria bụ NFF ka ji ha ụgwọ asọmpị ha gbagoro agba.
Musa kwuru nke a taa na mkparịta ụka ha na ndị ntaakụkọ n'Alezandria, Ijipt.
Naịjirịa ejirila Burundi taa atụ ụtụtụ
Nigeria vs Guinea: Ugo amaburula enyi Guinea tụọ n'ala
Ndị Super Eagles ga-ezute mba Madagaska n'ụbọchị ụka bụ abalị iri atọ nke ọnwa Juun 2019.
Ha ji otu ọkpụ goolu merie mba Burundi nakwa Guinea mgbe ha zutere n'izu gara aga.
Musa kwuru na "ọjọgburu onwe ya na ndị nlekọta egwuregwu bọọlụ na Afrika ka na-eji ndị ọgba bọọlụ ụgwọ.
"O kwesịrị ka gọọmentị mba Afrika niile tinye aka iji kwụsị ụdị ihe ihere a.
"Mana nke a agaghị egbochi anyị ịnwa ike anyị iji buo Iko Mba Afrika nke afọ a."
Ndị Super Eagles chọbụrụ ịgba abụbụ ọrụ tupu asọmpị nke ha na Guinea n'ihi ụgwọ NFF ji ha, mana ha mechara kwụsị dịka onyendu ha bụ Mikel Obi rịọchara ha arịrịọ.
Musa gakwara n'ihu kwuo na ihe mere o ji dịka ndị Super Eagles a na-agba ọnyụpa bụ maka oke ekpomọkụ dị na Ijipt ugbua.
N'okwu nke ya, onye nlekọta ndị Super Eagles bụ Gernot Rohr`sị na olileanya dị na ndị otu ya ga-eme ọfụma na asọmpi Afcon 2019.
Okwukwara na a ga-ahụ mgbanwe na ndị ga-eso n'egwu mgbe ha ga-ezute Madagaska echi.
Onye nlekọta otu egwu bọọlụ Madagaska bụ Nicolas Dupis na ọgba bọọlụ Ibrahim Amada
Onye nlekọta otu egwu bọọlụ ndị Madagaska bụ Nicholas Dupuis kwuru na ndị otu ya nwekwara ike ime ihe ga-atụ ndị mmadụ n'anya mgbe ha ga-ezutere Naijiria echi na-agbanyeghi na ndị mmadụ na-elelị ha anya.
Naijiria agafeelari n'agba nke abụọ nke asọmpi Afcon, mana ọdịkwa mkpa na ha ga-emeri echi iji tozuo oke dịka ndị mbụ na 'Group B'
Asọmpi Naijiria na Madagaska ga-ebiri ọkụ n'elekere ise nke mgbede echi.
BBC Igbo nọ chịm na mba Ijipt iwetara ụnụ etu ihe niile si aga.
Lee ka Eagles si akwado:
Ọtụtụ ezinaụlọ e gosila mmasị ikuchi nwatakịrị atufuru
Ọbụghị m na-ahazi atụmatụ Ruga - Osinbajo
Donald Trump na Kim Jong-un
Donald Trump abụrụla onyeisiala mba Amerịka mbụ nọ n'ọchịchị ga-aba na mba Saụt Korịa mgbe o zutere Kim Jong-un n'agbata obi Nọt na Saụt Korea.
Trump na ogbo ya nke Nọt Korịa kwere n'aka tupu ha e kwuo okwu n'ihe ruru otu awa n'ime agbagha bụ 'Demilitarized zone' na Bekee.
Trump na Kim a ga-ekwe n'aka nke udo?
Trump akagbuola mkparịtaụka ya na Kim
Mba abụọ ndi kpebiri ihiwe otu ga-amalite mkparịta ụka ọzọ banyere ngwaagha nuklịa nke kwụsịrịla ọtụtụ ọnwa.
Nzuko ha abụọ mere banyere ngwaagha nuklịa kwụsịrị n'ọnwa Febụwarị.
Trump na Kim na-ekwe n'aka n'akụkụ ndị Nọt Korịa nke agbataobi ha na ndị Saụt Kọrịa
Ndị nkatọọ kwuru na nzụkọ a bụ nke ugboro atọ ga-adị n'etiti ndị isi abụọ a bụ amansị a na-eme na ndọrọndọrọ ọchịchị.
Ha kwuru na Nọt Korịa ka kwesiri igosi na ha adịla njikere ịkwụsị nrụpụta ngwaagha nuklịa.
Trump na Kin nọ n'ime agbaagha (DMZ)
Nzuko a dịka ha mere mgbe Trump kpọrọ Kim oku site n'akara Twitter ya n'ụbọchị Satọde, ha na-ekwe n'aka dịka ha kwụ n'ahịrị kewara mba Korịa abụọ ndị a.
N'atugughi oge, Trump gafere ma banye na Nọt Korịa, iji mee akụkọ a dara ụda.
"Ọ dị mma ịhụ gị ọzọ. atụghị m anya izute gị ebe a," Ihe Kim gwara Trump site n'ọnụ onye ntapịa na nzuko a gbara n'igwe TV mbaụwa.
"Nnukwu oge" dịka Trump zaara, "Nnukwu ọganihu."
Kedu ka okwe ga-esi gbaa mgbe Nigeria ga-ezute Madagascar taa?
Madagaska ji ọkpụ goolu abụọ apịa Naịjirịa ụtali n'asọmpi Total AFCON n'Ijipt mabụrụ ndị mbụ n'otu ha.
Madagaska ji ụtụtụ gbaa aka ahịa site na goolu Lalaina Nomenjanahary nyere mgbe Leon Balogun mehere n'ihu ọgbọ neetị nke Naịjirịa na nkeji 13.
NFF ka ji anyị ụgwọ - Ahmed Musa
Nigeria vs Guinea: Ugo amaburula enyi Guinea tụọ n'ala
Dịka ọ dị ugbu Madagaska na-acha Naịjirịa ezigbo ọkụ dịka a na-atụghị anya maka na Naịjirịa ka nwere ndị egwu karịa ha.
N'ime ọkara asọmpi a, Madagaska siri ọnwụ na Naịjirịa agaghị enyeta ha goolu ọbụla.
Na nkeji 53 Madagaska mezuru ya abụọ site na "Free kick" Carolus Andriamahitsinoro gbara nkre kụrụ Wilfred Ndidi na-azụ ma banye na neetị.
Ndị Madagasaka kere Super Eagles agbọ ma tọgbọọ ha, nke mere ha enweghi ike ịgbọ ụja ọbụla rue ngwụcha asọmpi a.
Mmeri a mere ka Madagaska bụrụ ndị mbụ n'otu B nke asọmpi a.
Ọtụtụ mmadụ gosipụtara iwe n'elu soshal midia na-akpọ oku ka gọọmentị etiti machie atụmatụ RUGA settlement ha na-akwado ịmalite.
Ha ji nke Bekee kpọr hashtag #SaynotoRUGA were depụta ihe dị ha n'obi gbasara ya.
'Mba! Mba!' bụ ihe na-eso atụmatụ 'Ruga Settlement'
Lee ihe ndị ha kwuru ebe a
Aremu kwuru na atụmatụ a adịghị ka ihe gọọmentị etiti chere ọfụma tupu ha ewepụta.
Damixo kwuru na ịchị ehi bụ ọrụ mmadụ na-arụrụ onwe n'agbasaghị gọọmentị chaa chaa.
Ebe Khalid na-ekwua ka ndị mmadụ gba mbọ ghọta RUGA tupu ha egosi iwe ha.
Ndị mmadụ pụtara ịkwado COZA na ngagharị iwe emere megide ha taa n'Abuja nakwa Legọs.
Ụfọdụ ndị echere na ha bụ ndị COZA pụtara ịkwado ụkọchukwu ha bụ Biodun Fatoyinbo taa.
Ebe ndị mmadụ boro ụlọụka ahụ ebubo na ha gobiri ndị agboro bịa nọchite anya ha.
Ndị otu egwu Super Eagles ka ha mechara nkwado ha.
Ndị otu egwu Super Eagles nke Naijiria ga-ezute mba Madagaska na asọmpi iko mba Afrịka a kpọrọ 'Africa Cup of Nations' taa.
Asọmpi nke taa ka a ga eji mara ndị ga-abụ ndị nke mbụ n'otu 'Group B'.
Naịjirịa ejirila Burundi taa atụ ụtụtụ
Nigeria vs Guinea: Ugo amaburula enyi Guinea tụọ n'ala
Naijiria meriri mba Burundi nakwa Guinea na asọmpị abụọ gara aga iji nweta akara isii.
N'aka nke ọzọ Madagascar meriri Burundi, ebe ha na Guinea gbara nhatanha (2-2) nke mere ka ha nweta akara anọ.
Ahmed Musa bụ osote onye ndu Super Eagles kwuru na ha ga-anwa ike ha iji bulata iko AFCON nke afọ a na-agbanyeghi na a ka ji ha ụgwọ nke ha gbarala agba.
Onyeisiala Muhammadu Buhari ebidola nrụrịtaụka iji wee kpokọba kọmiti ga-ahụ maka inyocha ihe na-ebute nwakpo dị n'etiti agbụrụ na agbụrụ ma kwụsị ya bụ ọdachị.
Ọnụ na-ekwuru ụlọọrụ onyeisiala bụ Garba Shehu kọwara na otu a ga-agụnye ndị ọrụ nchekwa, ndị okpukperechi, ndị ọrụ ugbo, ndị na-achụ nta ,ndị ụlọọrụ okpuruọchịchị nakwa ndị eze ọdịnaala..
Aka chiburu Steeti Imo bụ Rochas Okorocha ekwuola na ohi na ntọ ga-ebelata na Naijiria ma ọbụrụ na gọọmenti were ọrụ nchekwa nyefee ndị eze ọdịnala n'aka.
O kwuru na ọbụ etu a ka o si wulie nchekwa na Imo na-emefughi nnukwu ego ọbụla oge ọ bụ gọvanọ steeti ahụ.
Donald Trump na Kim Jong-Un
Onyeisiala mba Amerịka bụ Donald Trump ezutela ogbo ya nke mba Nọt Koria bu Kim Jong Un.
Ndị isiala abụọ ahụ zutere n'oke ala jikọrọ mba Saut Koria na Nọt Koria nwa mgbe nta n'ụtụtụ taa bụ abalị iri atọ nke ọnwa Juun 2019.
Trump bụ onye nọ njem nleta na Saut Koria kwuburu na ọ ga amasị ya ma ya na Kim Jong Un kelee onwe ha iji gosi na onweghi esemokwu di n'etiti ha abụọ.
Ndị otu egwu bọọlụ nke mba Ghana na ndi Cameroon gbara onwe ha onye lawa onye lawa na asọmpi AFCON nke ha gbara ụnyaahụ.
Nke a pụtara na Cameroon ka bụkwa ndị nke mbụ na otu 'Group F' n'ihi na ha nwere akara anọ ebe Ghana nwere nanị akara abụọ.
Ghana ga-ezute Guinea Bissau ebe Cameroon ga-ezute Benin Republic ụbọchị Tuuzdee iji mara ndị ga-agafe n'agba nke abụọ.
Ndị otu egwu bọọlụ ụmụnwaanyị Sweden
N'iko mba ụwa ụmụnwanyị, mba Sweden mere ihe tụrụ mmadụ n'anya mgbe ha ji ọkpụ goolu abụọ asatara otu wee dulaa mba Jamani ụnyaahu.
Sweden na Netherlands ga-achịpụ ya ebe mba Ingland na Amerịka ga-ezute na agba nke 'Semi final' ụbọchị Tuuzdee na Wenezdee.
Gọvanọ Obiano asịghị na ndị uweojii na-ese igbo - Don Adinuba
Uru 12 ọmụ baara Ndigbo
Onye nchịkọta ụka "Covenant Christian Centre" bụ Poju Oyemade arịọla ụmụ Naịjirịa mgbaghara.
Oyemade kwuru ka ha gbara ndị ụka ọgbara ọhụrụ ụzọ ọbụla ụka ahụ si go meruo onye ọbụla n'ekpere Chukwu n'ụlọụka ha.
Ọnwụ nwa m dị m ka ọ bụ na nrọ - Nwaanyị a wakporo ma togbuo nwa ya
Ihe ise nwaanyị ga-eme iji nweta ikpe ziri ezi ma a kwaso ya iko n'ike
O mere nkeaa Biodun Fatoyinbo eboro ebubo ikwaso nwaanyi iko n'ike rịtuchara n'ọkwa ya dịka onyeisi nchuaja 'Common Wealth of Zion Assembly' akpọrọ COZA n'ịchafụ.
Cheta na Biodun Fatoyinbo rituru n'ọkwa dịka onyeisi nchuaja ụlọụka ya taa bụ ụbọchị July nke mbụ.
Fatoyinbo depụtara nkea n'akara instagram ya.
Fatoyinbo kwuru na ọwakpotubeghị nwaanyị na ndụ ya
Nke a na-eme dịka otu akpọrọ #churchtoo nakwa ndị Naịjirịa mere ngagharịwe n'ụlọụka COZA dị na Naịjirịa ụnyahụ iji gwa Fatoyinbo ya rituo n'ọkwa ka ebochara ya ebubo ikwaso nwaanyị iko n'ike.
Onyeisi otu a bụ Bukky Shonibare kwuru na ya na ndị otu ya ga-akwụ n'ahịrị ga n'ụlọọrụ ndị uweojii nakwa ụlọ ebe a na-enweta ikpe kwụ ọtọ.
Biodun Fatoyinbo asaala Busola Dakolo n'ebubo mwakpo n'ike
Cheta na nwunye ọgụ egwu ama ama bụ Timi Dakolo boro ya ebubo na ọ kwasoro ya iko n'ike ,mana Fatoyinbo kwuru na ọ kwasotubeghị onye ọbụla iko na ndụ ya.
Onyeisi 'Common Wealth of Zion Assembly' akpọrọ COZA n'ichafu bụ Biodun Fatoyinbo arịọla ndị otu ya ha tinye mma n'ọbọ gbasara ebubo ikwaso nwaanyi iko n'ike eboro ya.
Ụkọchukwu Fatoyinbo onye pụtara ka akachara ụka taa gwara ndị otu ya ha awakpola onye ọbụla.
Biodun Fatoyinbo asaala Busola Dakolo n'ebubo mwakpo n'ike
Ọkammụta Austin Nwagbara ekwuterela onwe ya nsogbu na Ghana?
Etu ọ dị ugbua akagbụola ọgbakọ "Seven nights of glory" nke ekwesiri ime n'ụbọchị ọnwa nke mbụ na-abịanụ.
Ndị ọrụ nchekwa na-egbochi ndị mmadụ ime ngagharị iwe n'ihu ụlọụka COZA dị n'Abuja maka ebubo eboro ukọchukwu Bidoun Fatoyinbo na o kwasoro Busola Dakolo iko n'ike.
Ọtụtụ mmadụ zukọkwara n'ihu ụlọụka COZA dị na Legos na-emekwa ngagharị iwe.
Ndị ntaakụkọ BBC kwuru na ndị agha, ndị uweojii, ndị ọrụ 'Civil Defence' nakwa ndị nke DSS kwụchiri ụzọ iji gbochie ndị mmadụ ibanye n'ime ụlọụka ahụ dị n'Abụja.
Na Abuja,  lee ụfọdụ foto ndị ntaakụkọ anyị setere na COZA
Ihe Timi Dakolo gwara BBC Igbo
Dakolo kwuru na oge ruo, na ọ ga-ekwu okwu ụwa ga-anụ
Timi Dakolo bụ dị Busola na-ebo Fatoyinbo ebubo ikwaso iko n'ike  ekweghị agwa BBC Igbo ihe ọbụla .
Anyị gbara mbọ ịjụpụta ya ihe o chere maka etu ụmụ Naịjirịa si buru okwu a n'isi mana ọ gwara anyị na ọkaiwu ya gwara ya ya azala ajụjụ ọnụ ọbụla.
N'ọnụ ya, oge ruo, m ga-ekwu okwu.
Ihe ise nwaanyị ga-eme iji nweta ikpe ziri ezi ma a kwaso ya iko n'ike
Akụkọ ruru anyị nti kwukwara na onwere ndị otu ọzọ biakwara ebe ahụ igosi nkwado ha maka ụkọchukwu Fatoyinbo.
Otu ndị na-akwado ụkọchukwu Fatoyinbo
Ndị mmadụ na-eme ngagharịwe na Mobolaji Bank Anthony dị n'Ikeja.
Ndị ọrụ nchekwa kwụ chim n'ihu ụlọụka ahụ na-enyocha ndị bịara ika ụka.
Ndị ọrụ nchekwa mụ anya ka azụ
Agbanyeghị na ihu igwe adịghị mma, ndị mmadụ nọ na-emekwa ngagharịwe ha.
Dịka ndị mmadụ ka na-eme ngagharịwe a, cheta na onyeisi ụlọụka COZA bụ Biodun Fatoyinbo depụtara n'akara soshal midia ya na ọ kwasotubeghị nwaanyị iko n'ike mbụ.
@queeninghere gosipụtara ebe ndị ọrụ nchekwa na-egbochi ndị na-eme ngagharịwe.
Mana Busola nwunye ọgụ egwu ama ama bụ Timi Dakolo na-ekwusi ike na Fatoyinbo wakporo ya n'ike.
Onyeisi ndị uweojii bụ Adamu Mohammed ezipula ndị otu ya ha ka ha chọpụta ndị wakporo ụlọ rụ ndị uweojii n'obodo Agudama Ekpetima dị na Bayelsa steeti.
Ndị uweojii sị na ndị ojiegbe wakporo ụloọrụ ahụ n'ụtụtụ taa bụ abalị nke mbụ nke ọnwa Jụlaị 2019.
Zamfara: Ndị uweoji anwụchiela mmadụ atọ
Ndị uweojii: Atọọrọla onye mba Jamini na Kano
Mwakpo a, dịka ndị uweojii si kwuo, tara isi otu onye uweojii aha ya bụ Ola Rosanla na ndị uweojii ato ọzọ.
Ha sịkwa na mmadụ abụọ ọzọ merụrụ ahụ.
Maazị Mohammed nyere iwu ka ezipu ndị uweojii si na ngalana nyocha pụrụiche akpọrọ "IGP-Intelligence Response Unit" (IRT) na ndị ọzọ si na ngalaba "Forensic and Homicide" nke FCID nakwa nke uweojii ndi mmiri.
Akụkọ kọrọ na nwaanyị dị ime onye ụweojii so na ndị egburu na ya bụ nwakpo.
Ọtụtụ mmadụ tọrọ atọ na nkpọ (container) bu ha.
Ndị omekaome eche na ha bụ ndị otu nzuzo nọrọ n'ụbọchị Mọnde bụ abalị mbụ nke ọnwa Jụlaị 2019 gbaa ụlọọrụ ndị uweojii ọkụ n'Obowo dị n'Imo Steeti.
Ndị omekaome a chụsara ndị uweojii ole na ole nọ n'ọrụ ma buru ngwa egbe ruru anọ gbafuo.
Ndị ojiegbeezu awakpoola ebe obibi n'Ọnịcha
Akụkọ kachasị: Aka akparala ndị gburu Ụkọchukwu
A sị na mkpa mkpa a mere mgbe ọ fọrọ nkeji iri ka ọ kụọ elekere atọ nke ehihie n'ụbọchị Mọnde.
Ndị ntaakụkọ Punch sị na ha kpọrọ kọmịshịona ndị uweojii n'Imo Steeti bụ Rabiu Ladodo o wee kwuo na ọ nọ ebe ahụ ugbua.
O kwuru na ọ ga-ezi ozi dịka ihe si eme mgbe na adịghị anya.
Mana mgbe BBC Igbo kpọrọ ọnụ na-ekwuru ndị uweojii bụ Godson Orlando Ikeokwu, o kwuru na nke a mere mana onwetebeghi akụkọ ya n'uju.
Ụzọ ị ga-esi gbalahụ nsogbu na 'checkpọint'
Ụlọomeiwu ebinyela aka n'akwụkwọ 'police reform bill'
N'akwụkwọ ozi si n'aka ọnụ na-ekwuru ndị uweojii bu Frank Mba, Mohammed kwuru na ọnwụ ndị uweoji ahụ agaghi abụ ihe nkiti.
RUGA agaghị enwe isi ebe a
Gọvanọ Ebọnyị Steeti Dave Umahi
Govanọ Ebonyi Steeti bụ Dave Umahi ekwuola na onweghi steeti ọbụla n'ọwụwa anyanwụ so n'atụmatụ RUGA.
Ọbụghị m na-ahazi atụmatụ Ruga - Osinbajo
Umahi kọwara na ndị mpaghara ọwụwa anyanwụ nwere ike i na-eresi ndi ọchịehi ahịhịa ha ji azụ ehi ha mana ọbụghị inye ha ala ebe ha-ga abịa biri.
Ụlọikpe agbawala Patience Jonathan aka
Patience Jonathan bụ nwunye onye chibụrụ Naịjirịa bụ Goodluck Jonathan
Ụlọikpe ukwu dị na steeti Legọs enyela iwu ka gọọmentị Naịjirịa weghara ego niile nke EFCC sị na Patience Jonathan zupuru oge di ya bụ Goodluck Jonathan bụ onyeisiala.
Ọkaikpe Mojisola Olaterogun nyere iwu a taa wee kwuo na Patience enyeghi nkọwa zuru oke etu o si nweta ego ndị ahụ.
Ndị na-eme ngagharị iwe na mba Hong Kong
Ndị na-eme ngagharịiwe na mba Hong Kong abanyela n'ụlọ ndi omeiwu obodo ahụ.
Ha na-egosi iwe ha maka iwu ọhụrụ nke kwuru na e nwere ike ikpụrụ ndị dara iwu obodo ga kpee ha ikpe na china.
Onye nlekọta ndị otu Super Eagles Gernot Rohr na ọgbaa bọọlụ Samuel Chukwueze
Onye nlekọta ndị otu egwu bọọlụ Super Eagles bụ Gernot Rohr ekwuola na ndị otu ya ga-ebili n'ura dịka Madagasaka merichara ha n'ụbọchị Sọnde.
Ka ọ dị ugbua, amabeghi ndị Super Eagles ga-ezute na agba nke ọzọ nke AFCON 2019.
Lee ihe ndị Igbo na-eme emume BBNaijia bụbụ tupu ha esonye
Ihe mere ede ji bee nwịị maka COZA
'Nne Leah Shaibu bụ ọnye asi '- Nigerian Embassy
N'ụbọchị 29 nke ọnwa Juun 2019, otu jikọtara mba ọdịda anyanwụ Afrịka bụ Ecowas kwekọrịtara na aha a ga-akpọ ego mmekọrịta mba dị na mpaghara ahụ.
Ecowas - bụ otu nwere mba 15 n'ime ya - sị na aha ego ahụ ga-abụ "Eco".
Nkwekọrịta bịara ka afọ 30 gachara kemgbe amalitere okwu inwe otu ego na mpaghara ọdịda anyanwụ Afrịka tinyere ọkụ n'ite atụmatụ a ndị Ecowas na-esi.
Mana, ihe ọtụtụ mmadụ amaghị bụ ihe nwepụta ego ọhụru a ga-apụta n'ahịa nakwa na mmekọrịta obodo mba dị iche iche n'ọdịda anyanwụ Afrịka?
Ọ bụ n'afọ 2020 ka Ecowas sị na a ga-amalite rewe ego 'Eco' a, mana ọ dịghị ka ndị mmadụ ama maka nke a.
Otu onye achọghị ka a kpọọ aha ya gwara BBC Igbo na ya anụbeghị maka ihe a kpọrọ "Single currency".
Nke a pụtara na ọrụ karịrị nke ndị Ecowas ga-arụ maka atụmatụ a.
Mana ọbụghị naanị ime ka ndị mmadụ mata maka ego a dịrị ndị Ecowas.
Ọ bụ n'afọ 1975 ka Ecowas malitere. N'ime mba 15 sonyere n'Ecowas, asatọ - Benin, Burkina Faso, Guniea-Bissau, Ivory Coast, Mali, Niger, Senegal na Togo - na-erikọta ego akpọrọ CFA franc.
Atụmatụ 'Eco' a ga-eme ka mba ndị a kwụsị iri CFA franc.
Ọfọdụ ndị na-akwado atụmatụ a na-ere etu mba ndị a ji na-erikọ CFA france ka etu Eco ga-esi gaa.
Agbanyeghị nke a, onyeisi ndị na-enyocha ihe banyere akụnaụba ọha n'ụlọọrụ PwC West Africa bụ Andrew S. Nevin gwara ụlọ ntaakụkọ France 24 na "Atụmatụ inwekọ ego a erughi erụ, ọkachasị etinye uche na Naịjirịa ebinyegbeghi aka n'atụmatụ nchịkọta ọdịda nnywanwu Afrịka."
Maazị Nevin gakwara n'ihu sị na inwe otu ego abụghị oke mkpa ugbua.
"Ị ga-ebu ụzọ hazie etu esi eme nkwekọrịta ndị ọzọ e nwere banyere azụmaahịa na mpaghara ahụ, ga zie hazie ihe mmepe obodo."
Farida Adamu bụkwa onye ọkammụta n'ihe banyere akụnaụba kwenyere na Afrịka adịbeghi njikere maka ego nwekọrịta.
Adamu sị: "Ya bụrụ na a ga-eme ya, e kwesiri ịhazị etu e si ere ego bụ nke Bekee kpọrọ "Monetary Policy", ọkachasị etu o si metụta mpaghara ndị emepebeghi nke ọma."
Onye otiegwu amaama bụ Nathaniel Bassey etinyele ọnụ n'ihe gbasara okwu nwakpo dị na etiti Busola Dakolo na onyendu COZA bụ Biodun Fatoyinbo.
Ọ mere ihe onyonyo a na-akpọ "instagram Live", ma were ohere ahụ were kwuo obi ya na okwu nwakpo ahụ.
Ihe mere ede ji bee nwịị maka COZA
Agbaala ụlọọrụ ndị uweojii ọkụ n'Obowo Imo Steeti
Dị ka ọ mechara nkea, ụfọdụ ndị mmadụ na-eto ya ma ebe ụfodụ na-akatọ ihe o kwuru.
Lee ihe ndị mmadu nwere ikwu maka okwu Nathanjiel Bassey n'igwe twitter.
Ekweteghi m n'aro nke anọ,  ndị okenye n'elekọta ụka ekwesighị ikpe ikpe gbasara mpụ maka nkea bụ ọrụ ndị gọọmenti kama ha nwere ike ikpe ikpe gbasatara omụme.
Ihea abụghị olileanya m ebe Nathaniel Bassey nọ.
Enweghị ihe di njọ na nchịkọta ihe Nathaniel Bassey kwuru . . . e kwenyere'm, kwesie ike.
Nathaniel Bassey gbuwara ya nke ọma.
Onweghị Alaigbo so na Ruga
Ihe i kwesiri ịma maka atụmatụ 'Ecowas single Currency'
Lee ihe ndị Igbo na-eme emume BBNaijia bụbụ tupu ha esonye
